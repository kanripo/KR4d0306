# -*- mode: mandoku-view -*-
#+TITLE: 西山文集
#+DATE: 2015-09-23 10:24:24
#+PROPERTY: JUAN 26


　　建寜府重修學記¶
寳慶紀元之初年天官尚書葉公以顯謨閣學¶士出牧
建安清心劬躬以治以教期年民各遂¶於里顧瞻頖宫
寔惟本原風化之地繇慶元後¶曠弗克修垂三十祀予
<pb:KR4d0306_WYG_026-1b>
奉天子命實來固將¶為國毓材以竢舉選如寳璧玉如
䕶椅桐惟厥¶攸居其可弗飭廼命屬役於僚吏之能者
而以¶郡愽士董之先葺大成殿次及十六齋又次及<md:KR4d0306_SBCK_026-1b>¶於
三賢堂然後增闢小學起孟秋甲辰迄九月¶甲寅功用
成於是府學正葉端甫等書來俾識¶厥事某於鄉邦為
後進誼不可以先長者請固¶辭而端甫等書再至諭勉
逾力既弗獲終辭則¶誦所聞以告曰諸君所為命僕者
豈欲相與講¶明為學之大指歟夫格物以致知昔者聖
<pb:KR4d0306_WYG_026-2a>
賢示¶人之正法也請以繕修之役明之今之學校非¶昔
之學校乎昔之圮陋者今屹焉以完昔之闇¶鬱者今煥
焉以新非以修之之力故耶學者之¶於學亦若是而已
矣蓋受中以生萬善咸備猶<md:KR4d0306_SBCK_026-2a>¶此宇之本閎且麗也私欲
汩焉邪說滑焉猶其¶漂摇於風雨漫漶於垢氛而浸杇
以弊也一日¶自克私勝而仁存一念知悔善章而咎泯
又如¶圮陋者之可以復完闇鬱者之可以復新也夫¶忠
信篤敬學者立徳之基剛毅木訥學者任重¶之實而辭
<pb:KR4d0306_WYG_026-2b>
章華縟特藻飾之靡爾聖門教人具¶有本末故曰行有
餘力則以學文亦何異基址¶之固而後棟梁可施棟梁
之安而後丹雘可設¶也蓋繕修一役耳而為學之理具
焉自是推之¶則凡天下之事事物物即器而道已存由
粗而<md:KR4d0306_SBCK_026-2b>¶精可見知至之功不難進矣雖然學豈徒知而¶已
蓋學聚問辨而必以居行繼之愽學審問而¶必以篤行
終焉斷斷乎不易之序也易中庸之¶指不明學者始以
口耳為學講論踐履析為二¶致至其甚也以利欲之心
<pb:KR4d0306_WYG_026-3a>
求理義之學以理義¶之說文利欲之私而去道愈邈矣
然則致知力¶行交勉並進豈非學者用功之至要哉又
豈非¶賢邦君所望於吾州之士者哉若夫賦役之凡¶調
度之目在故府可覆此不書公名時字秀發¶括蒼人三
年春三月甲寅郡人真某記<md:KR4d0306_SBCK_026-3a>¶　　　龍山書院記¶
龍山書院者永豐黄君之所建也君自少以愽¶習修㓗
為鄉黨所稱名卿逹人爭致以誨其子¶弟既連蹇場屋
<pb:KR4d0306_WYG_026-3b>
志弗克施則慨然曰吾幸有薄¶田疇與其私吾子孫曷
若舉而為義塾聚英材¶教育之以樂吾志於是諏地於團
源獲吉壤焉¶五山輻凑蜿蜒如龍溪横其前清澈可鏡
前望¶靈峯懐玉秀峙天表君曰是宜為學者藏修之¶地
矣廼悉其力載經載營中為堂一旁列齋六¶起嘉定十
四年六月粤十月告成君捐産之半<md:KR4d0306_SBCK_026-3b>¶以奉之禀給課試
悉放州縣法春秋校藝以禮¶屈邑佐或鄉人之中第者
司其衡尺日講月肄¶則君自王之青衿來游莫不競勸
<pb:KR4d0306_WYG_026-4a>
君思久其事¶也命族子從龍來謁予記予未果作又使
其從¶子曰宏曰應豪者實來屢請而不厭予惟周官¶大
司徒以鄉三物教萬民而六徳實居其首故¶為名其堂
曰成徳而以徳之目名其齋且傳以¶進修之義焉古昔
聖人以君師為己任故其修¶道之教無一弗備先之以
智者欲其講學窮理¶以發良心之知也繼之以仁者欲
其篤志力行<md:KR4d0306_SBCK_026-4a>¶以充本心之徳也而又聖以極其成義以逹
諸¶用立心以忠而制行以和道之全體具在是矣¶後世
<pb:KR4d0306_WYG_026-4b>
聖人闡教洙泗亦必以知及仁守為先與¶大司徒之法
若合符節然孔門之訓知仁而已¶周官又益以四者或
詳或畧豈無意耶蓋多為¶之目所以使人各因其材而
入獨舉其要又所¶以該衆善之始終其義則一而已爾
於後顔曾¶思輿更相授受其語成徳之方必曰愽文約
禮¶也明善誠身也格物而誠其意也蓋致知以為¶智力
行以為仁千載源流同出一貫有志於學<md:KR4d0306_SBCK_026-4b>¶者其可不以
聖賢為師哉始書院之興從龍實董¶其役未幾遂擢上
<pb:KR4d0306_WYG_026-5a>
第以去自是舉於有司者¶前後相望人物彬彬方盛未
艾非惟山川之靈¶於此振發其亦教育之驗歟雖然君
之所期於¶士者不止是也蓋嘗思之三代而上未有科
目¶進取之塗士之自修果為何事天之命我萬善¶具全
一毫有虧是曠天職古之君子俛焉孳孳¶斃而後已者
以是焉爾世逺教失士知榮身而¶不知修身知求利而
不知求道良心蠧蝕皆原¶於此君之是舉其將以人材
世道為意乎要必<md:KR4d0306_SBCK_026-5a>¶有講於此如曰辭藝而已爾科級而
<pb:KR4d0306_WYG_026-5b>
已爾郡縣¶有學已弗趐足其尚以贅為哉吾知君之志
非¶止於是也故為推本聖賢所以教者使與學者¶共講
焉若夫忠和之云則子程子嘗舉斯語筆¶之曰中和蓋
與禮樂防民之指胥叶然非愚所¶敢質也學者姑即盡
已之義而求之則體立用¶行所謂大本達道者從可識
矣然子程子之意¶亦所當知也故併志於末云君名惟
直字徳申¶
　　　建陽縣學四君子祠記
<pb:KR4d0306_WYG_026-6a>
寳慶三年知建陽縣事莆田劉侯修晦菴祠以<md:KR4d0306_SBCK_026-5b>¶其髙弟
勉齋黄公配食既又謂朱范二太史劉¶魏二聘君皆法
當得祠遂命奉祠於學八月上¶丁工告備妥侑如禮則
揖其學之士而語之曰¶諸君亦知予置祠之意乎古之
君子稱人之善¶必求其父兄師友厚之至也維我文公
先生髙¶明光大之學得之於天然遡其淵源所自則吏¶
部府君首以河洛緒論淑之於家庭比其長也¶出從諸
儒先游則有若草堂劉公者實告之以¶聖賢講學門戸
<pb:KR4d0306_WYG_026-6b>
雖其徳業之大成猶待後日而¶闔端正始之功有不可
誣者至若秘閣范公則<md:KR4d0306_SBCK_026-6a>¶吏部之友而先生嘗從之考疑
質義焉艮齋魏¶公則又草堂之門人而先生之所友也
今也新¶先生之祠而遂及於四君子是亦古人推本之¶
義也雖然豈獨是哉當紹興間秦丞相始顓國¶實倡邪
議屈君父而事仇讐朱范二公以史官¶連名入奏顯斥
其非至擯絀流落而弗悔劉公¶用從臣薦給札後省屬
檜方深讐正論亦浩然¶引疾以歸艮齋起布衣遭明天
<pb:KR4d0306_WYG_026-7a>
子一見合指徑¶官儒宫埀用矣顧拜䟽閤門亡虛日竟
以是弗¶容於朝是四君子者其學同其道同其出處大<md:KR4d0306_SBCK_026-6b>¶致又同合而祠之使為士者有所觀法豈不休¶哉繼自
今學於斯者茍能潜心文公諸書以致¶其濬源培本之
功而又考於四君子之風流以¶警其媮作其懦則靜而
體動而用窮所養達所¶施具於此矣此余所以並祠之
意也西山真某¶聞而嘆曰偉哉劉侯之斯舉乎方侯年
盛志壯¶時天材逸發詞筆凌厲蓋自眡如李謫仙之流
<pb:KR4d0306_WYG_026-7b>
意其不屑州縣間事也一旦為令䘏民隱重教¶道懇懇
焉有兩漢循吏風至其飭考亭祠表四¶君子尤世俗指
目以為迂者吁使侯病迂之名<md:KR4d0306_SBCK_026-7a>¶而循世吏之所急則其
俗之同者廼道之所棄¶也然則侯之於趨舍豈不甚明
矣哉侯名克莊¶字潜夫世以正學傳其家云¶
　　　南雄州學四先生祠堂記¶
寳慶三年某月南雄州始立周子二程子朱子¶之祠於
學教授三山陳應龍以書屬建人真某¶為之記某曰四
<pb:KR4d0306_WYG_026-8a>
先生之道髙矣美矣抑某之愚¶未能闚其藩也將何詞
以記之雖然昔嘗聞其¶畧矣道之大原出於天其用在
天下其傳在聖¶賢此子思子之中庸所以有性道教之
别也蓋<md:KR4d0306_SBCK_026-7b>¶性者智愚所同得道者今古之共由而明道闡¶
教以覺斯人則非聖賢莫能與故自堯舜至於¶孔子率
五百歲而聖人出孔子既沒曾子子思¶與鄒孟子復先
後而推明之百有餘歲之間一¶聖三賢更相授受然後
堯舜禹湯文武周公之¶所以開天常立人紀者粲焉昭
<pb:KR4d0306_WYG_026-8b>
陳埀示罔極然¶則天之生聖賢也夫豈茍然哉不幸戰
國嬴秦¶以後學術泮散無所統盟雖以董相韓文公之¶
賢相望於漢唐而於淵源之正體用之全猶有¶未究其
極者故僅能著衛道之功於一時而無<md:KR4d0306_SBCK_026-8a>¶以任傳道之責
於萬世天啓聖朝文治休洽¶於是天禧明道以來迄於
中興之世大儒繼出¶以主張斯文為己任蓋孔孟之道
至周子而復¶明周子之道至二程子而益明二程之道
至朱¶子而大明其視曾子子思鄒孟氏之傳若合符¶節
<pb:KR4d0306_WYG_026-9a>
豈人所能為也哉天也然四先生之學豈若¶世之立竒
見尚新說求出乎前人所未及耶凡¶亦因乎天而已蓋
自荀楊氏以惡與混為性而¶不知天命之本然老莊氏
以虛無為道而不知¶天理之至實佛氏以剗滅彞倫為
教而不知天<md:KR4d0306_SBCK_026-8b>¶叙之不可易周子生乎絶學之後乃獨深
探本¶原闡發幽秘二程子見而知之朱子又聞而知¶之
述作相承本末具備自是人知性不外乎仁¶義禮智而
惡與混非性也道不離乎日用事物¶而虛無非道也教
<pb:KR4d0306_WYG_026-9b>
必本於君臣父子夫婦昆弟¶而剗㓕彛倫非教也闡聖
學之戸庭袪世人之¶矇瞶千載相傳之正統其不在兹
乎嗚呼天之¶幸斯文也其亦至矣南雄為郡邈在嶠南
士習¶視中州號稱近厚夫以近厚之資廸之以至正¶之
學必將有俛焉自力者然陳君之所望於學<md:KR4d0306_SBCK_026-9a>¶者果焉屬
耶天之命我萬善具全一毫有虧是¶曠天職昔之君子
凛然淵氷沒世弗懈者凡以¶全吾所受焉耳嗟後之世
何其與古戾也利欲¶之風深入肺腑理義之習目為闊
<pb:KR4d0306_WYG_026-10a>
迂已之良貴¶棄置如弁髦而軒裳外物則决性命以求
之弗¶舎也吁是可不謂之大惑乎志於道者其將奚¶所
用力乎緬觀徃昔百聖相傳敬之一言實其¶心法蓋天
下之理惟中為至正惟誠為至極然¶敬所以中不敬則
無中也敬而後能誠非敬則¶無以為誠也氣之决驟軼
於奔駟敬則其銜轡<md:KR4d0306_SBCK_026-9b>¶也情之横放甚於潰川敬則其隄
防也故周子¶主靜之言程子主一之訓皆其為人最切
者而¶子朱子又丁寜反覆之學者儻於是而知勉焉¶思
<pb:KR4d0306_WYG_026-10b>
慮未萌必戒必懼事物既接必恭必敬動靜¶相因無少
間斷則天徳全而人欲冺大本之所¶以立逹道之所以
行其不由此歟陳君幸以為¶然則願以此刻於祠之壁
為學者觀省之助若¶夫誦其言而不反諸躬惟其名之
趍而匪實之¶踐是豈四先生立教之意哉又豈陳君所
望於¶南邦之士者哉<md:KR4d0306_SBCK_026-10a>¶　　　楊文莊公書堂記¶
浦城夢筆山等覺院邑人禮部侍郎楊公澄為¶本縣令
<pb:KR4d0306_WYG_026-11a>
日所建也侍郎之子文莊公少讀書于¶此山既去以文
學節義擅聲中朝為薦紳標式¶後人即其處為書堂繪
公父子祠之嘉定中郡¶守李公大異作五大字表其額
按公名徽之字¶仲猷甫冠通羣經尤刻意於詩得騷人
之趣時¶李氏王江表公耻官偽廷杖策走中原以顯徳¶
三年進士髙第入文館升諫垣嘗論太祖有¶人望不可
典禁兵國初出司征於方城繼為<md:KR4d0306_SBCK_026-10b>¶大興峨眉二縣令開
寳中召還寖以登用¶太宗尤深器之青宫俶建命為首
<pb:KR4d0306_WYG_026-11b>
僚付以羽翼¶之寄世謂帝以能詩知公而不知公之受
知聖¶明者不專在是也昔丁公二心於漢髙祖戮之¶姚
思亷盡節於隋文皇寵以髙位前世大度之¶主率常以
是觀人况我太祖太宗之聖哉¶夫放麑小善爾推其仁
猶可以拄國公之忠於¶所事如此以之事人何徃而非忠
此二帝之¶所以知公而以遺後聖也然則公之事君固
萬¶世臣子之法而二帝之用人豈非萬世帝王<md:KR4d0306_SBCK_026-11a>¶之法歟
當公之去國也一遷而楚再徙而秦又¶再轉而蜀山川
<pb:KR4d0306_WYG_026-12a>
益寥逺風物益凄凉昔之詞人¶墨客悲傷顦顇若不可
以生者也而公嘉陽諸¶咏皆翛然自得亡秋毫隕穫意
胷中所存其亦¶逺矣入侍禁中新承聖&KR1300;至摘其詩雋
語筆之¶御屏中詞章翰墨同時豈乏其人而公獨得此¶
者非重其詩重其節也晚事定陵尤被寵渥¶初置翰林
講讀學士公與邢昺首與其選雖未¶及大用以終而平
生所立凛凛玉雪亡一節可¶疵從孫文公億少依公以
學既皆以文章名天<md:KR4d0306_SBCK_026-11b>¶下而清風雅操奕奕相望浦城人
<pb:KR4d0306_WYG_026-12b>
物之盛自二¶公始紹定改元七世孫震榮將新其書堂
之¶舊族之顯人淮東制置使紹雲朝議大夫圭皆¶捐貲
相之震榮謂某盍為之記藐是晚出匪工¶於辭獨念前
輩風流相去日逺後生小子鮮或¶聞知故為推迹本末
刻之堂中使吾黨之士聞¶而慕之平居講學以淬磨志
行自期有位於時¶以扶植世道自許則公之遺風庻幾
復見而吾¶邦之人物其亦有興乎若夫卑陬淟涊志於
榮¶寵利事温飽而已豈惟重桑梓之羞過公之堂<md:KR4d0306_SBCK_026-12a>¶當必
<pb:KR4d0306_WYG_026-13a>
有泚其顙者矣嗚呼死者可作㣲公吾誰¶與歸¶
　　　居思堂記¶
寳慶三年莆陽葉侯日新剖吉陽之符既驅南¶邁矣塗
未半三徑之思有動於中喟然曰吾與¶其縻於印韍而
膠膠焉營營焉於是非得䘮之¶境也曷若返吾初服與
耘夫蕘叟相從於隴畝¶之上磵谷之中以全吾志之為
樂哉且吾先世¶以來策勲文章之籙伯父正簡公以忠
直相¶阜陵號稱名輔弼今予不幸墮身右列然少好<md:KR4d0306_SBCK_026-12b>¶學
<pb:KR4d0306_WYG_026-13b>
雖老而未衰吾家有居思堂水心葉公詩之¶復齋陳公
又書其扁吾將日處於斯以讀吾書¶教吾子續吾先世
之緒業不亦可乎於是拜疏¶於朝匄祠官之秩以歸且
詒書建安真某曰吾¶之志如是子其為我述之予謂侯
之名堂善矣¶然思之名一而義有二焉蓋洪範之曰睿
中庸¶之弗措誠其思也易之憧憧往來邪其思也誠¶其
思者壹於道者也邪其思者汩於欲者也故¶聖人於咸
之九四深致其戒者非惡夫思也惡¶夫思之不以正也
<pb:KR4d0306_WYG_026-14a>
若夫天地之純全聖賢之藴<md:KR4d0306_SBCK_026-13a>¶奥非竭吾心思其庸有得
乎故學必原於思而¶思必本於誠此理之不可易者也
然則思誠之¶學果何所自入耶蓋嘗聞之誠即天也敬
者人¶之所以天也學而求至於誠其必由敬乎昔之¶君
子對妻子如君師之臨處幽室如十目之視¶凡以立吾
敬也敬立而誠存矣然予於此亦習¶聞而未燭者也必
將深研其義以啓侯之未悟¶則復齋其人紹定元年六
月壬子真某記
<pb:KR4d0306_WYG_026-14b>
　　　建陽縣復賑糶倉記¶
環邑皆有社倉歲貸民為種食自朱文公始也<md:KR4d0306_SBCK_026-13b>¶獨縣無
耕農不可貸故弗置倉舊仰糴常平常¶平法久壊吏徒
持空鑰相授歲五六月舊榖沒¶新榖未升邑人婦子盻
盻然無所於糴縣大夫¶熟視亡策則旉配之令出焉吏
舞智其間細民¶未遽飽而中家以上先病矣慶元二年
諸侯用¶始置倉藏米幾四千石市直翔則糶平則止民¶
歌舞之諸侯既去十餘年弊日甚闗侯&KR2632;稍修¶復之未
<pb:KR4d0306_WYG_026-15a>
幾又大弊寳慶元年劉侯克莊實來覈¶舊藏不能五之
一歎曰此文公之意諸侯之澤¶可使壊不修至是乎越
明年政成惠浹歲以大<md:KR4d0306_SBCK_026-14a>¶穰則斥經費之餘財凡三千餘
緡為糴本始諸¶侯之糴也先期予錢至秋穫乃入侯曰
此致弊¶之本也夫富民不願請而願請多貧民輸不以¶
時則有督索之煩召呼之擾甚者錢有出而米¶無償夫
焉得不速弊則為更故約以見緡貿見¶米若時俗所宜
有未盡叶者亦變通之要以便¶民而止不茍異也按春
<pb:KR4d0306_WYG_026-15b>
秋莊公二十八年書大¶無麥禾臧孫辰告糴於齊傳者
曰一年不艾而¶百姓饑君子非之蓋昔之為國者大抵
父母其¶民故常先事豫圖使雖水旱不得病吾赤子莊<md:KR4d0306_SBCK_026-14b>¶公在位久不儲之素而糴於既饑固春秋之罪¶人矣後
世為吏者益茍平居視民歡慼漠焉不¶以槩諸心至旱
乾水溢之弗時死者相枕藉則¶諉曰非吾責是又莊公
之罪人也侯之尹是邑¶朝夕汲汲如䘏其私一物失理
居為之弗寜一¶夫麗罰饋為之弗飽故晝而庭空夜而
<pb:KR4d0306_WYG_026-16a>
圄寂四¶境之内疾痛必察皆若親臨其家侯方以為未¶
也窈然之慮且及於數世百年之外此其用心¶豈不甚
仁矣哉夫今之縣亦昔之縣爾前乎為¶令者急民賦不
肯失毫芒猶戚歎苦弗給侯書<md:KR4d0306_SBCK_026-15a>¶生無孔桒術鞭笞束不
用獨飭吾政聴民自樂¶輸下貧戸挂逋籍者蠲弛動十
計而公家未常¶以匱告餘力猶能及是倉顧豈有他智
巧哉夫¶不以利私其身故能以利公於人其本固有在¶
也倉之棟楹階序皆因諸侯之舊一新之起丁¶亥冬迄
<pb:KR4d0306_WYG_026-16b>
明年秋積米凡四千斛有竒侯懼來者¶莫之繼也以書
屬予志其事予聞侯書其倉之¶兩扉曰聊為吾民留飯
盌豈無來者續心燈嗚¶呼此父母之心仁人之言也予
雖累千百語其¶能有加乎孟子曰惻隱之心人皆有之
夫必秉<md:KR4d0306_SBCK_026-15b>¶彛盡亡然後是倉可廢若猶未也後之君子必¶
有以侯之心為心者以似以續雖至於無窮可¶也若夫
施置纎悉則有兩侯規約在此弗書¶
　　　潭州重修大成殿記
<pb:KR4d0306_WYG_026-17a>
資政殿學士清源曾公以廊廟之舊作牧於星¶沙厚重
鎮俗如嶽之弗摇清明鑒物如湘之不¶波歲未期而百
度修衆志服環九郡五十城既¶帖帖無事則思所以驅
其人於禮樂之域者顧¶瞻黌舎先賢先師之位在焉而
廟殿規摹殆類¶浮屠氏公為蹙然弗寜廼屬郡學職詒
書於南<md:KR4d0306_SBCK_026-16a>¶宫舍人鍾君震考辟雍制度為圖以來命掾吏¶
之才者眡其役撤去陪厦敞為新宫凡二十有¶六楹昔
之闇鬱倐焉亢爽於嚴奉祀事為宜又¶謂列㦸之門學
<pb:KR4d0306_WYG_026-17b>
扁揭焉亦眡禮弗恊則别為大¶門徙扁其上於是宫墻
外内巍然煥然應圖合¶法既又斥其嬴財甓舊路於學
門之左復射圃¶於學門之南起寳慶三年冬某月訖明
夏某月¶告成州學正廸功郎鍾景仁等以書來諗曰自¶
侯之涖吾土也嘗一新其學矣而斯獨未之及¶意者其
有待乎今雖成於公固亦侯之志願有<md:KR4d0306_SBCK_026-16b>¶以識之某惟疇
昔之役蓋嘗自詭盡心矣而堂¶皇門闥之易見者皆莫
之察而重以累公况於¶休戚情偽之窈㣲其不屬耳目
<pb:KR4d0306_WYG_026-18a>
者何限然則前¶日之政所不獲辠湘民也幾希某於是
竊有感¶焉而又以自媿也故不復辭而書其事然惟公¶
之斯舉也徒以儒者之宫而雜浮屠之制猶思¶所以正
之况今之世華居而貊道儒名而墨習¶者滔滔皆是其
可熟視而莫之捄乎推公之志¶使一日盡行其學於天
下必將息邪距詖而楊¶墨賊仁義無君父之教不得騁
也必將尊王黜<md:KR4d0306_SBCK_026-17a>¶伯而筦商申韓矜權智騖功利之說不
得施也¶儒者之功必至於是而後有以為天常人紀之
<pb:KR4d0306_WYG_026-18b>
重非公其孰任之若夫學於斯學者亦曰審其¶所趨之
塗謹其所擇之術使粹然一出於正而¶已嗚呼屏翳撤
而虛明出豈獨斯學為然哉人¶之一心廣大如天地清
明如日月者其本體也¶而或弗然者物有以障之也去
其障則本者復¶矣夫問鑄金得鑄人揚雄氏所以為善
啓發也¶因繕修之事而告之以修身之法非予所望於¶
學者乎内外一源也精粗一致也善學者虛其<md:KR4d0306_SBCK_026-17b>¶心以體
天下之物何往非吾進徳之地又豈獨¶是乎哉諸君幸
<pb:KR4d0306_WYG_026-19a>
以為然則願告於公而刻之公¶以慶元倫魁常陪輔先
帝大政令名粹徳¶薦紳宗之其治潭之政多可書今皆
不書獨書¶所以幸乎潭之士者¶
　　　勿齋記¶
江西方士楊休文謁予記所謂勿齋者予曰老¶子不云
乎禮者忠信之薄而亂之首也吾子道¶乎老氏者也而
以是名齋何居且孔氏患人之¶非禮而使勿之子之師
惡人之為禮而欲絶之<md:KR4d0306_SBCK_026-18a>¶二氏之道其不同也尚矣而吾
<pb:KR4d0306_WYG_026-19b>
子彊欲同之可¶乎休文曰不然昔者吾師之學蓋深於
禮其曰¶忠信之薄而亂之首者其殆激於周之末造文¶
㓕質偽䘮真思有以返之歟不然何孔子即之¶而問禮
也夫禮本天秩而具於人心雖覆載之¶大不能舍是以
立况囿乎兩間而能出範圍之¶外哉使為吾徒者無所
事乎禮則凡曰宫曰觀¶云者雖母為之主可也主焉而
弗統乎屬屬焉¶而弗聴命於主亦可也冠裳巾屨褫棄
而體居¶攫呶鬬奪恣睢而罔禁亦可也夫既不能外是<md:KR4d0306_SBCK_026-18b>¶
<pb:KR4d0306_WYG_026-20a>
以為安而曰吾將絶㓕乎禮其誰欺吾故曰吾¶師之說
其殆有激云爾吾之少也嘗學乎孔氏¶矣今雖寄迹於
此吾之心不能以一日安也夫¶文暢浮屠師爾昌黎韓
子猶以墨名儒行而樂¶告之况吾之於孔氏其所素學
者乎是顧願一¶言以記之也嗚呼世教之衰自儒者鮮
知謹乎¶禮今道家者流乃有志於斯夫如是焉得而弗¶
記雖然勿之為義吾子亦當深味之乎夫視聴¶言貎思
五者相因而不相離者也而孔氏之告¶顔淵廼獨弗及
<pb:KR4d0306_WYG_026-20b>
乎思何哉蓋視聴言動身之用<md:KR4d0306_SBCK_026-19a>¶也而主之者心也心有
所主然後四者之發惟¶吾之為聴不然則耳目口體紛
然用事其能合¶乎禮者幾希然則勿云者正即心而言
也心之¶官而物聴命則非禮弗得而干之斯其為求仁¶
之樞要歟嘗考魯論之言渾融涵蓄獨於勝私¶窒慾之
際其辭嚴焉故曰己所不欲勿施於人¶曰過則勿憚改
及是四言皆斷以勿廪廪乎不¶可犯也蓋去惡弗力則
為善弗勇勿之一辭所¶以為鏖強敵之五兵破横流之
<pb:KR4d0306_WYG_026-21a>
巨檝也休文而¶誠有志於此其可不思所以實用其力
哉其又<md:KR4d0306_SBCK_026-19b>¶可不勇於自抜也哉休文名至質今為閣皁講¶
師其文雅趣操有諸君子品題在紹定戊子十¶月甲子
建安真某記¶
　　　觀蒔園記¶
繇衡岳而南亘大江東西穹山崇巘靡迤相屬¶而廬阜
為之最泯江西來至大别與漢合洪濤¶掀天吞吐日月
蕩漾萬里而宫亭揚瀾左里為¶之最夫是二最者東南
<pb:KR4d0306_WYG_026-21b>
山川之巨麗也而南康¶曹公之别墅實當之中為所性
堂次為巋然堂¶又為冲佑閣匯澤觀八景亭凡三湖五
岳之勝<md:KR4d0306_SBCK_026-20a>¶攬之几席間無留藏者公曰湖莊之觀偉矣然¶
吾先君崇本務實之意則不可忘也嗟惟先君¶奮迹農
畝志在及人自其始仕也創小亭於居¶第之園命曰觀
蒔焉以示不忘民事之囏蓋將¶發其所藴以澤斯世而
連蹇弗耦志不獲伸今¶吾幸得承緒業襲世科其始念
不過服厪州縣¶盡瘁為民以醻先志而已逢辰休嘉出
<pb:KR4d0306_WYG_026-22a>
藩入從¶㑹明天子垂精問學俾執經侍左右方將毣¶毣
焉日効忠益而疾病奪之奉身來歸得復與¶農圃為伍
躬自課督萃衆芳而列之梅先人所<md:KR4d0306_SBCK_026-20b>¶甚愛故園一種號
千葉者廼其手植益求數百¶本藂而為小山㓗白芬馨
若挹遺烈自餘四時¶之花實有未備者蒐求增益亡一
闕焉鄉也園¶圃之趣少而江湖之思多今其二者始畧
相稱¶然觀游之樂具則本實之意衰吾懼吾子孫不¶復
識先人之志也於是蓺麥與菽間以畦蔬倣¶舊規作小
<pb:KR4d0306_WYG_026-22b>
亭以臨眡之而總名其園曰觀蒔夫¶天壤間一卉一木
無非造化生生之妙而吾之¶寓目於此所以養吾胷中
之仁使盎然常有生¶意非如小兒女翫華悅芳以荒嬉
媮樂為事也<md:KR4d0306_SBCK_026-21a>¶若夫嘉榖良稷則民命所闗周公作七月
召公¶賦公劉孟子陳農桑皆以是為王政之本學士¶大
夫其可一日忘諸乎吾之揭是名也蓋以不¶違先志又
將使後之人不違吾志也未仕不以¶躬耕為耻既仕必
嗇民力必重民時榖禄受於¶已當思耘耔之勤勞政令
<pb:KR4d0306_WYG_026-23a>
加諸人毋忽田埜之¶利病幸而立於朝則以周召孟子
之言廸其君¶夫如是則吾父母再世之心庻乎有弗墜
不然¶名園别館廼縱佚之區竒葩異植特奢靡之玩¶秪
以為損而非以為益也既以詔子孫且詒書<md:KR4d0306_SBCK_026-21b>¶某俾為之
記某曰公之志則美矣然聞公之得¶請也蓋上重以事
父煩耆艾曷嘗少忘黄髮¶之咨哉擷東籬之孤芳賦南
疇之嘉穟雖有淵¶明之雅趣而恐不得以遂斯樂也顧
其所以名¶園者有補世教故不辭而書之若乃湖莊舊
<pb:KR4d0306_WYG_026-23b>
觀¶已見於西州劉公所志者此不復書¶
　　　重建王忠文公祠堂記¶
忠文王公之守泉期年餘四月爾泉人思之愈¶久而弗
忘祠故在郡東郭某年太守某公修之¶某之為郡也亦
稍修焉今太守建安游公某廼<md:KR4d0306_SBCK_026-22a>¶始撤而新之蓋公之去
郡六十年於兹矣或謂¶公何以得此於民哉某曰記禮
者不云乎有斐¶君子終不可諠兮道盛徳至善民之不
能忘也¶而本其所繇致者道學與自修而已爾古之君
<pb:KR4d0306_WYG_026-24a>
子講學以明善修身以成徳非有願乎其外也¶然由義
之精而致用由已之正而及物其積之¶有源其推之有
序故雖沒世而人弗忘夫豈豫¶期至是哉憧憧往來者
有心於感也使民驩虞¶者有意於恱也後世雖有循良
之吏去而為人¶所思要非無心之感其視王民之皥皥
有間矣<md:KR4d0306_SBCK_026-22b>¶若忠文公之於泉其庻幾徳之盛善之至而民¶
自不忘者乎蓋公之學以誠身為主資本剛勁¶而能切劘
涵漫以卒歸之中和其出言有章其¶制行有法以之治
<pb:KR4d0306_WYG_026-24b>
家則慈順雍睦之風形於州¶里以之立朝則蹇蹇諤諤
言人之所難言至其¶治饒與䕫以及於泉又皆穆然如
春風之解隂¶凌霈然如暑雨之蘇枯渴人見其施之異
也而¶不知其本之一也觀公治泉之政非噓濡姑息¶閹
然自媚於民者也哀痌慘怛有父母之心戒¶令飭正有
師長之教仁義之相須也剛柔之不<md:KR4d0306_SBCK_026-23a>¶偏用也未嘗蘄民
之思而民自不能不思者也¶自荀卿子性惡之說行為
政者大抵芻狗其人¶而鬼魅其俗謂不可以理義化吁
<pb:KR4d0306_WYG_026-25a>
使民性而果¶惡也則凡暴君汚吏之所為亦將思之矣
弗彼¶之思而此焉思有以知民性之至善而卿之言¶所
謂賊其民者也然公所臨凡四郡去輒見思¶而泉人思
公特深豈非詩書文獻之舊俗其知¶理者衆尤易以誠
感乎游公之新此祠也雖順¶其民之欲然非心之同道
之一其能及是耶觀¶其志之所慕足以知其政之所法
後之思游公<md:KR4d0306_SBCK_026-23b>¶者又當如今之思公也烏虖懿哉是役也
董之¶者南安征官趙崇端蓋生忠文之鄉而學其學¶者
<pb:KR4d0306_WYG_026-25b>
也發其議者揭陽尉林彬彬泉之善信士也¶祠成游公
大書而揭之宗正趙公某又書其堂¶之扁尊仁賢以樹
風教二公志也亦某之志也¶故樂為之書紹定二年九
月辛未真某記¶
　　　孝友堂記¶
紹定己丑眉丹稜程君叔運以對策擢甲科被¶命佐洋
川幕府將西歸迂途而過我焉居一日¶從容言曰掌之
先以詩書為耘耔禮義為屋廬<md:KR4d0306_SBCK_026-24a>¶其家雖貧而其行甚富
<pb:KR4d0306_WYG_026-26a>
其身雖不偶而其心可¶燕於無窮初曾伯祖亡子以曾
大父之子為之¶子是為先大父大父之事親也□□如
有畏廪¶廪若不及雖壯有室矣耘𤓰之杖且弗免焉拱¶
揖而受不敢怨也所生母郭晚䘮明甚貧無兼¶侍大父
日聚徒營龠合間則走數十里而省問¶焉躬致澣濯遺
以甘㫖其父晚而舉子大父惟¶所欲推遜不少校昆弟
相與始卒無間言先君¶子克承先志其事吾大父也如
大父之養其親¶其事吾伯父又如大父之篤其愛也父
<pb:KR4d0306_WYG_026-26b>
沒每祭<md:KR4d0306_SBCK_026-24b>¶必涕泣休澣掃墓上率徬徨弗能歸伯父晚嬰¶
末疾家徒四壁立先君子舉其所有以贍之女¶兄嫁而
貧言之輒流涕曰少小共饑寒姊最憐¶我奈何弗之䘏
歲時伏臘必致助焉吁此吾祖¶吾父之至行也掌不佞
其曷敢有忘歲丁亥先¶廬以圮告因即舊址築為一堂
扁之曰孝友悅¶齋李公為書三大字以揭繼自今仰瞻
題榜惕¶然有動於中若慈訓之在耳也子以好善聞當¶
世敢蘄一言記之何如予為之嘆曰書云惟孝¶友于兄
<pb:KR4d0306_WYG_026-27a>
弟蓋言惟孝者必能友也天下萬善同<md:KR4d0306_SBCK_026-25a>¶出一源愛敬之
心隨寓而見施之親則曰孝施¶之昆弟則曰友其實非
二道也曾子論事君不¶忠交友不信皆以為非孝蓋孝
者之心慈祥惻¶怛推之於君臣朋友無不盡者近而天
倫之戚¶抑又可知世固有知厚其親而此或昧焉者是¶特
未誠於孝而已茍誠孝矣雖一髪膚之㣲且¶不敢忽况
同氣而生者乎父母之所愛愛之雖¶犬馬猶然况親之
遺體乎此孝之所以必友也¶中庸之引詩云兄弟既翕
<pb:KR4d0306_WYG_026-27b>
和樂且耽子曰父母¶其順矣乎世未有兄弟和洽而親
之心弗順者<md:KR4d0306_SBCK_026-25b>¶亦未有兄弟乖刺而能順其親者此孝友
之所¶以必相因也予觀程氏祖考之所為其可謂兼¶盡
乎此然非君之賢其孰能推明之以詔無窮¶乎雖然孝
友之性得之於天有不待學而能致¶其所以為孝友者
非學亦莫之識也姑舉其概¶言之能養矣而敬為難不
辱矣而尊親為難從¶令者或䧟於不義能課者未必有
諭道之功父¶母之蠱一也而所以幹之者不同凱風小
<pb:KR4d0306_WYG_026-28a>
弁其¶處變均也而怨不怨有異養生送死無不盡矣¶茍
未至於事亡如存猶為非孝也戰兢臨履終<md:KR4d0306_SBCK_026-26a>¶其身矣茍
未至於得正而斃猶為非孝也不深¶於學者能之乎不
知夷齊之仁則錐刀之必爭¶何有於推遜不明伋夀之
義則纎㣲利患之必¶計何况於死生又非深於學者不
能也然則孝¶友者固立身之本而學也者又孝友之本
歟聖¶賢之教智之崇必欲其效天義之精必欲其入¶神
蓋知有秋毫之隔則行有千里之謬學之所¶以不可已
<pb:KR4d0306_WYG_026-28b>
也以君之聰明超軼誠能於理義之¶大原聖賢之正法
惟日孳孳弗極弗止則藴之¶為道心發之為徳行將無
往而非善此非先君<md:KR4d0306_SBCK_026-26b>¶子所期於後者乎若夫妻子具而
孝衰於親異¶姓之婦入門或能賊同氣之愛此雖世俗
淺事¶然其為將來之戒者亦不得而畧君之曾伯祖¶諱
䝉字養正大父諱炎字徳和先君子諱士龍¶字天用其
潜徳隱行見於鶴山所志者今不書¶紹定二年十月丙
申建安真某記
<pb:KR4d0306_WYG_026-29a>
　　　建安縣學田記¶
建安縣故無學韓公元吉昉立廟以祀先聖王¶侯元應
又立講堂二齋學之制畧具矣而亡以¶廪士猶未始有
學也寳慶丙戌秋清源留侯來<md:KR4d0306_SBCK_026-27a>¶謁欵於廟顧學雖頗具
而未完則命撤其蔽垣¶其闕植以叢桂氣象一新矣獨
廪給之費莫知¶所自出每春秋舍菜先期補弟子員賦
以餐錢¶俾與厥事事已散去惕焉為弗寜下車餘二年¶
畢力經營得在官之田若干歲租僅百石悉舉¶而歸之
<pb:KR4d0306_WYG_026-29b>
學於是學之有田侯實始之書來諗予¶願有志予為之
歎曰道二仁與不仁而已矣仁¶者視物由己不仁者反
是蓋凡與吾並生天壤¶間者皆同類也於其同類之中
有位以為之長¶饑焉而哺寒焉而衣夫孰非吾責况士
者又同<md:KR4d0306_SBCK_026-27b>¶類之秀乎憫士之窮而無以養此即惻隱之心¶
而仁之端也且公卿大夫者士之積耳養之以¶成其材
勵其節使善人衆多而當世有所賴其¶仁不既大矣乎
世之為吏者鮮克知之故常以¶學政為弗急雖養士之
<pb:KR4d0306_WYG_026-30a>
田素具或轉而他用或¶漫不訾省聴其侵牟於吏而奪
壤於豪民今建¶安有學無田議者初不以咎今留侯於
此廼獨¶惄焉由已隱憂朝思夕謀必如所志而后已推¶
此念也其忍四境之内有一民弗獲其養乎予¶故曰此惻
隱之心而仁之端也雖然侯之於士<md:KR4d0306_SBCK_026-28a>¶厚矣士之所以自
厚者當何如耶昔鄒孟氏之¶門人有以不耕而食疑其
為素餐者孟子曰君¶子之居是國也其君用之則安富
尊榮子弟從¶之則孝悌忠信不素餐兮莫大於是今士
<pb:KR4d0306_WYG_026-30b>
之廪¶於官者優游自佚不幾於無事而食歟吁養之¶厚
所以責之深也夫用之則國安君榮雖既往¶者之任然
培其可用之本獨不在今乎本者何¶孝悌忠信是也蓋四
者人之所以為人而士之¶所以為士者也一或失是且
有愧於人而况士¶哉故聖門之教曰行有餘力則以學
文操觚吮<md:KR4d0306_SBCK_026-28b>¶墨汲汲焉以徼利逹為事而本焉之莫知是
則¶真素餐矣有志之士蓋亦竦然自厲修之身以¶刑于
家有位焉則推之以及於國使人知君親¶臣子大義大
<pb:KR4d0306_WYG_026-31a>
殞而弗渝是則侯置田廪士本指¶侯名元圭字某實三
朝賢相衛國忠宣公之孫¶云紹定二年十月壬寅浦城
真某記¶
　　　宜興縣先賢祠堂記¶
古者鄉先生沒而祭於社夫社者報本之事也¶鄉先生
何功而祭於此耶蓋嘗深思社之為羣¶祀首者以其産
嘉榖育蒸民而鄉先生之重於<md:KR4d0306_SBCK_026-29a>¶鄉亦以其蹈道秉徳而
牖民於善也育之以保¶正命牖之以全正性其功一爾
<pb:KR4d0306_WYG_026-31b>
然聖門所論必¶不得已寜去食以存信而君臣父子或
失其正¶雖有粟不得而食焉教導開明之功若是其重¶
此所以祭於社而亡慚歟後世先賢有祠亦古¶之遺意
蓋不獨躬受教如師弟子然後可祠其¶人逺矣而言行
風蹟廪廪且存鄉人子弟猶有¶所觀法則雖歴千百祀
不可忘也陽羡自晉以¶來世有顯人若周孝侯遷善之
勇死國之忠卓¶然有百代標表繇梁而唐文章事業亦
或聞見<md:KR4d0306_SBCK_026-29b>¶可觀迨至國朝則有若樂安蔣公者以儒術¶為
<pb:KR4d0306_WYG_026-32a>
時所宗雖王金陵猶推尊不敢後若古靈陳¶公則嘗守
郡而卒葬於此東坡蘇公則買田築¶室而終於此二公
之學行節守要皆一世偉人¶塋域所藏寢廟所寄雖非
其鄉而謂之鄉人可¶也若道鄉鄒公則歸自嶺南一寄
宿於道流之¶舘爾而邑之人至今曰吾鄒公也嗚呼民
之秉¶彛好是懿徳若是者非耶然自昔迄今維周侯¶實
有廟饗餘未聞尸而祝之者寳慶某年浚儀¶趙侯與悊
來宰宜興以扶教導人為首政居二<md:KR4d0306_SBCK_026-30a>¶年民用化服廼大
<pb:KR4d0306_WYG_026-32b>
闢祠室以尊先賢自周侯而¶下咸秩於位又惟内翰汪
公兵部侍郎王公簡¶惠文忠二周公亦近世鴻碩或窆
或寓皆用故¶事以祀某月某日妥侑如禮侯於斯舉其
欲邦¶人士君子相與奮發為道徳之歸乎瞻言數公¶同
我桑梓有為若是今豈昔殊吝心茍亡何過¶弗可改壯
志一立何事弗可成雖然是非必徒¶襲其迹也昔吾先
聖之數自春秋賢大夫如史¶魚之直子産之惠舉以告
羣弟子者非一至其¶親切傳授則曰仁而已茍仁矣天
<pb:KR4d0306_WYG_026-33a>
下萬善莫不<md:KR4d0306_SBCK_026-30b>¶具於其中以之事君而直以之養民而惠
何者¶非仁之功用耶學者審能服膺洙泗之訓而以¶囘
雍所從事者為指歸則於前修之言行風蹟¶雖不規規
求合吾見其無不合也祠在縣山川¶最勝處甫成而瑞
木叶符異材奮興此其兆矣¶侯於此邑多美政今皆不
書獨書所以幸乎宜¶興之士者是年十月乙未建安真
某記¶
　　碑
<pb:KR4d0306_WYG_026-33b>
　　　福州長樂縣顯應廟碑¶
福之南山轉而東行二百里為義泉嶺蓋長樂<md:KR4d0306_SBCK_026-31a>¶福清之
脊其中支益北縈紆盤礴凡三十里積¶水二十四陂至
參溪其山為魁山其水為龍潭¶面山臨流有廟焉即淵
肅孚濟廣佑侯也潭之¶深不可測而穹山傑立於其上
澄光秀氣交相¶囘薄故其神聰明正直以功徳芘生人
屢膺¶明天子丕顯休命長樂廟祀凡百數命秩之崇¶惟
侯為第一自唐開元以來焯著靈異閩中記¶長樂志具
<pb:KR4d0306_WYG_026-34a>
焉世傳洪氏女浣紗於潭沒不出其¶家愬於神不崇朝
迅霆甚雨潭石破而蛟龍斃¶抵今餘五百祀邑之官民
以神為依敬之如父<md:KR4d0306_SBCK_026-31b>¶兄師長信之如衡石度量紹興間
海冦朱聰熾¶甚既迫境見神兵如雲不敢前連歲旱滂
復應¶禱部使者上其功詔賜廟額曰顯應隆興中封¶淵
肅侯淳熈中加封孚濟嘉定十七年又加封¶廣佑邑人
既皆悅甚於是具官陳某錄其靈蹟¶本末以告曰願有
述某按祭法有功於民若捍¶大患禦大難則祀之若侯
<pb:KR4d0306_WYG_026-34b>
之有大造於兹土其¶得爵號實甚宜乃摭其事俾刻於
麗牲之石且¶為歌道上帝之命與明天子之意冀胙邦¶
人於亡窮其辭曰<md:KR4d0306_SBCK_026-32a>¶　　魁山兮崇崇奫淪亡極兮魚龍之宫皇皇¶后帝兮
　　睠此南土俾神宅兹兮有衆爾主¶噓吸雨暘兮指
　　嘑風雨盪滌乖沴兮攘除¶妖災有蛟婪婪兮血人
　　以自飽是震是悼¶兮奮厥天討有兇額額兮猶蠭
　　之羣恍瞻¶靈旗兮悸若獸犇民之恃神兮曰我父
<pb:KR4d0306_WYG_026-35a>
　　母¶神雖不言兮信若寒暑明明我后兮子視¶萬方
　　曰民爾恩兮我豈爾忘既賁之以鴻¶名兮又申之
　　以顯號中興百年兮三焜煌¶其紫誥民事神兮何
　　窮神報上兮焉從異<md:KR4d0306_SBCK_026-32b>¶材出兮棟王國氓安居兮稼
　　滋植公衮兮¶王圭將便藩兮神之錫¶
　
　
　
<pb:KR4d0306_WYG_026-35b>
　
　
　
　
　
　
　
　西山文集巻二十六¶
<md:KR4d0306_SBCK_027-1a>¶
<pb:KR4d0306_WYG_027-1a>
欽定四庫全書
　西山文集巻二十七¶
　　　　　　　　　　　　宋　真徳秀　撰
　
