# -*- mode: mandoku-view; -*-
#+TITLE: 西山先生眞文忠公文集
#+DATE: 2015-09-11 14:15:58.396695
#+PROPERTY: ID KR4d0306
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 26
#+PROPERTY: FILE SB04n0512-026西山先生眞文忠公文集-卷第二十六.
<pb:KR4d0306_SBCK_026-1a>¶
西山先生眞文忠公文集卷弟二十六¶
　記¶
　　建寜府重修府學記¶
寳慶紀元之&KR0004;年天官尚書葉公以顯謨閣學¶
士出牧建安清心劬躬以治以敎期年民各遂¶
于里顧詹頖宮寔惟本原風化之地繇慶元後¶
曠弗克修垂三十祀子奉　天子命寔来固將¶
爲國毓村以竢舉選如寳璧玉如護椅桐惟厥¶
攸居其可弗飭廼命屬役於僚吏之䏻者而以¶
郡愽士董之先葺大成殿次及十六齋又次及¶
<pb:KR4d0306_SBCK_026-1b>¶
于三賢堂然後增闢小學起孟秋甲辰迄九月¶
甲寅功用成扵是府學正葉端甫等書来俾識¶
厥事某扵鄉邦爲後進&KR0105;不可以先長者請固¶
辭而端甫等書再至諭勉逾力旣弗獲終辭則¶
誦所聞以告曰諸君所爲命僕者豈欲相與講¶
明爲學之大指歟夫格物以致知昔者聖賢示¶
人之正灋也請以繕修之役明之今之學校非¶
昔之學校乎昔之圯陋者今屹焉以完昔之闇¶
鬱者今煥焉以新非以修之之力故耶學者之¶
扵學亦若是而巳矣蓋受中以生萬善咸&KR0879;猶¶
<pb:KR4d0306_SBCK_026-2a>¶
此宇之本閎且麗也私欲汨焉邪&KR0003;滑焉猶其¶
漂揺於風雨漫漶於垢氛而浸杇以弊也一日¶
自克&KR0059;勝而仁存一念知悔善章而咎泯又如¶
圯陋者之可以復完闇鬱者之可以復新也夫¶
忠信篤敬學者立徳之基剛毅木訥學者任重¶
之實而辭章華縟特藻飾之靡爾聖門敎人具¶
有本末故曰行有餘力則以學文亦何異基址¶
之固而后棟梁可施棟梁之安而后丹雘可設¶
也蓋繕修一役耳而爲學之理具焉自是推之¶
則凡天下之事事物物即器而道巳存由粗而¶
<pb:KR4d0306_SBCK_026-2b>¶
精可見知至之功不難進矣雖然學豈徒知而¶
巳蓋學聚問辨而必以居行&KR0071;之愽學審問而¶
必以篤行終焉㫁㫁乎不易之序也易中庸之¶
指不明學者始以口耳爲學講論踐履析爲二¶
致至其甚也以利欲之心求理義之學以理義¶
之&KR0003;文利欲之&KR0059;而去道愈邈矣然則致知力¶
行交勉並進豈非學者用功之至要㢤又豈非¶
賢邦君所望於吾州之士者㢤若夫賦役之凡¶
調度之目在故府可覆此不書公名時字秀發¶
括蒼人三年春三月甲寅郡人真(某)記¶
<pb:KR4d0306_SBCK_026-3a>¶
　　龍山書院記¶
龍山書院者永豐黄君之所建也君自少以愽¶
習修㓗為郷黨所&KR0091;名卿達人爭致以誨其子¶
弟旣連蹇場屋志弗克施則&KR0099;然曰吾幸有薄¶
田疇與其&KR0059;吾子孫曷若舉而爲義塾聚英材¶
敎育之以樂吾志扵是諏地扵團源復吉壤焉¶
五山輻凑蜿蜒如龍溪横其前清澈可鏡前望¶
靈峯懐玉秀峙天表君曰是&KR0256;為學者藏修之¶
地矣廼悉其力載經載營中爲堂一旁列齋六¶
起嘉定十四年六月粤十月告成君&KR0162;産之半¶
<pb:KR4d0306_SBCK_026-3b>¶
以奉之禀給課試悉放州縣法春秋校藝以禮¶
屈邑佐或郷人之中弟者司其衡尺日講月肄¶
則君自主之青衿来㳺莫不競&KR0134;君思乆其事¶
也命族子&KR0025;龍来謁于記予未果作又使其&KR0025;¶
子曰宏曰應豪者寔来婁請而不厭予惟周官¶
大司徒以郷三物敎萬民而六徳實居其首故¶
爲名其堂曰成徳而以徳之目名其齋且&KR0019;以¶
進修之義焉古昔聖人以君師爲巳任故其修¶
道之敎無一弗&KR0879;先之以智者欲其講學窮理¶
以發良心之知也&KR0071;之以仁者欲其篤志力行¶
<pb:KR4d0306_SBCK_026-4a>¶
以充本心之徳也而又聖以極其成義以達諸¶
用立心以忠而制行以和道之全體具在是矣¶
後世聖人闡教洙泗亦必以知及仁守爲先與¶
大司徒之法君合符莭然孔門之訓知仁而巳¶
周官又益以四者或詳或畧豈無意耶蓋多爲¶
之目所以使人各因其材而入獨舉其要又所¶
以該衆善之始終其義則一而巳爾于後顔曾¶
思輿更相授受其語成徳之方必曰愽文約禮¶
也明善誠身也格物而誠其意也蓋致知以爲¶
智力行以爲仁千載源流同出一貫有志於學¶
<pb:KR4d0306_SBCK_026-4b>¶
者其可不以聖賢爲師㦲始書院之興&KR0025;龍董¶
其役要未㡬遂擢上第以去自是舉于有司者¶
前後相望人物彬彬方盛未艾非惟山川之靈¶
於此振發其亦敎育之驗歟雖然君之所期扵¶
士者不止是也蓋嘗思之三代而上未有利目¶
進取之塗士之自修果爲何事天之命我萬善¶
具全一毫有虧是曠天職古之君子俛焉孶孶¶
斃而後巳者以是焉爾世逺敎失士知榮身而¶
不知修身知求利而不知求道良心蠧蝕皆原¶
扵此君之是舉其&KR0005;以人材世道爲意乎要必¶
<pb:KR4d0306_SBCK_026-5a>¶
有講于此如曰辭藝而巳爾科級而巳爾郡縣¶
有學巳弗趐足其尚以贅爲㦲吾知君之志非¶
止於是也故爲推本聖賢所以教者使與學者¶
共講焉若夫忠和之云則子程子嘗舉斯語筆¶
之曰中和蓋與禮樂防民之指胥叶然非愚所¶
敢質也學者姑即盡巳之義而求之則體立用¶
行所謂大本逹道者&KR0025;可識矣然子程子之意¶
亦所當知也故併志於末云启名惟直字徳申¶
　　建陽縣學四君子祠記¶
寳慶三年知建陽縣事莆田劉侯修晦菴祠以¶
<pb:KR4d0306_SBCK_026-5b>¶
其髙第勉齋黃公配食旣又謂朱范二太史劉¶
魏二聘君皆法當得祠遂命奉祠于學八月上¶
丁工告&KR0879;妥侑如禮則揖其學之士而語之曰¶
諸君亦知子置祠之意乎古之君子稱人之善¶
必求其父兄師友厚之至也維我文公先生髙¶
明光大之學得之於天然遡其淵源所自則吏¶
部府君首以河洛緒論淑之於家庭比其長也¶
出&KR0025;諸儒先㳺則有若草堂劉公者寔告之少¶
聖賢講學門户雖其徳業之大成猶待後日而¶
闔端正始之功有不可誣者至若柲閣范公則¶
<pb:KR4d0306_SBCK_026-6a>¶
吏部之友而先生嘗&KR0025;之考疑質義焉艮齋魏¶
公則又草堂之門人而先生之所友也今也新¶
先生之祠而遂及於四君子是亦古人推本之¶
義也雖然豈獨是㦲當紹興間秦丞相始顓國¶
實倡邪議屈君父而事宼讐朱范二公以史官¶
連名入奏顯斥其非至擯絀流落而弗悔劉公¶
用&KR0025;臣薦給札後省屬檜方深讐正論亦浩然¶
引疾以歸艮齋起布衣遭明天子一見合指徑¶
官儒宫垂用矣顧拜䟽閤門亡虚日竟以是弗¶
容于朝是四君子者其學同其道同其出處大¶
<pb:KR4d0306_SBCK_026-6b>¶
致又同合而祠之使爲士者有所觀法豈不休¶
㦲繼自今學於斯者苟䏻潜心文公諸書以致¶
其濬源培本之功而又考於四君子之風流以¶
警其媮作其懦則靜而體動而用窮所養達所¶
施具於此矣此余所以並祠之意也西山真某¶
聞而嘆曰偉㢤劉侯之斯舉乎方侯年盛志壮¶
時天材逸&KR0036;詞筆凌厲蓋自㫝如李謫仙之流¶
意其不屑州縣間事也一旦為今䘏民隠重敎¶
道懇懇焉有兩漢循吏風至其飭考亭祠表四¶
君子尤世俗指目以爲迂者吁使侯病迂之名¶
<pb:KR4d0306_SBCK_026-7a>¶
而循世吏之所急則其俗之同者廼道之所棄¶
也然則侯之於趨舍豈不甚明矣㦲侯名克莊¶
字潜夫世以正學傳其家云¶
　　南雄州學四先生祠堂記¶
寳慶三年某月南雄州始立周子二程子朱子¶
之祠于學敎授三山陳應龍以書屬建人真(某)¶
爲之記(某)曰四先生之道髙矣羙矣抑(某)之愚¶
未䏻闚其藩也&KR0005;何詞以記之雖然昔嘗聞其¶
畧矣道之大原出于天其用在天下其傳在聖¶
賢此子思子之中庸所以有性道敎之别也蓋¶
<pb:KR4d0306_SBCK_026-7b>¶
性者智愚所同得道者今古之共由而明道闡¶
敎以覺斯人則非聖賢莫䏻與故自堯舜至于¶
孔子率五百歳而聖人出孔子旣沒曾子子思¶
與鄒孟氏復先後而推明之百有餘歳之間一¶
聖三賢更相授受然後堯舜禹湯文武周公之¶
所以開天常立人紀者&KR1662;焉昭陳垂示罔極然¶
則天之生聖賢也夫豈苟然㢤不幸戰國嬴秦¶
以後學術泮散無所統盟雖以董相韓文公之¶
賢相望于漢唐而於淵源之正體用之全猶有¶
未究其極者故僅䏻著衛道之功於一時而無¶
<pb:KR4d0306_SBCK_026-8a>¶
以任傳道之責於萬世天啓　聖朝文治休洽¶
於是天橲明道以来迄于中興之世大儒&KR0071;出¶
以主張斯文爲巳任蓋孔孟之道至周子而復¶
明周子之道至二程子而益明二程之道至朱¶
子而大明其視曾子子思鄒孟氏之傳若合符¶
莭豈入所䏻爲也㢤天也然四先生之學豈若¶
世之立竒見尚新&KR0003;求出乎前人所未及耶凡¶
亦因乎天而巳蓋自荀楊氏以惡與混爲性而¶
不知天命之本然老荘氏以虚無爲道而不知¶
天理之至實佛氏以剗㓕彜倫爲敎而不知天¶
<pb:KR4d0306_SBCK_026-8b>¶
叙之不可易周子生乎絶學之後乃濁深探本¶
原闡發幽袐二程子見而知之朱子又聞而知¶
之述作相承本末具僃自是人知性不外乎仁¶
義禮智而惡與混非性也道不離乎日用事物¶
而虚無非道也敎必本扵君臣父子夫婦昆弟¶
而剗㓕彜倫非敎也闡聖學之戸庭祛世人之¶
矇聵千載相傳之正統其不在兹乎嗚呼天之¶
幸斯文也其亦至矣南雄爲郡邈在嶠南士習¶
視中州&KR0197;&KR0091;近厚夫以近厚之資迪之以至正¶
之學必將有俛焉自力者然陳君之所望扵學¶
<pb:KR4d0306_SBCK_026-9a>¶
者果焉屬耶天之命我萬善具全一毫有虧是¶
曠天職昔之君子凜然淵氷沒世弗懈者凡以¶
全吾所受焉耳嗟後之世何其與古戾也利欲¶
之風深入肺腑理義之習目爲闊迁巳之良貴¶
弃置如弁髦而軒裳外物則决性命以求之弗¶
舎也吁是可不謂之大惑乎志於道者其將奚¶
所用力乎&KR0225;觀徃昔百聖相傳敬之一言實其¶
心法蓋天下之理惟中爲至正惟誠爲至極然¶
敬所以中不敬則無中也敬而後䏻誠非敬則¶
無以爲誠也氣之决驟軼於奔駟敬則其䘖轡¶
<pb:KR4d0306_SBCK_026-9b>¶
也情之横放甚扵潰川敬則其隄防也故周子¶
主靜之言程子主一之訓皆其爲人最切者而¶
子朱子又丁寧反復之學者儻於是而知勉焉¶
思慮未萌必戒必懼事物旣接必㳟必欽動靜¶
相因無少間㫁則天徳全而人欲冺大本之所¶
以立逹道之所以行其不由此歟陳君幸以爲¶
然則願以此刻于祠之壁爲學者觀省之&KR0135;若¶
夫誦其言而不反諸躬惟其名之趍而匪實之¶
踐是豈四先生立敎之意㦲又豈陳君所望扵¶
南邦之士者㦲¶
<pb:KR4d0306_SBCK_026-10a>¶
　　楊文莊公書堂記¶
浦城夢筆山䓁覺院邑人禮部侍郎楊公澄爲¶
本縣令日所建也侍郎之子文莊公少讀書于¶
此山旣去以文學節義擅聲中朝為薦紳標式¶
後人即其處為書堂繪公父子祠之嘉定中郡¶
守李公大異作五大字表其額按公名徽之字¶
仲猷甫冠通群經&KR0057;刻意扵詩得騷人之趣時¶
李氏王江表公耻官偽廷杖筞走中原以顯徳¶
三年進士髙第入文館升諌垣嘗論　太祖有¶
人望不可典禁兵　國初出司征于方城&KR0071;爲¶
<pb:KR4d0306_SBCK_026-10b>¶
大興峨㸔二縣令　&KR0271;寳中召還寖以登用¶
太宗&KR0057;深器之青宫俶建命爲首僚付以羽翼¶
之&KR0009;世謂帝以䏻詩知公而不知公之受知聖¶
明者不專在是也昔丁公二心扵漢髙祖戮之¶
姚思廉盡節扵隋文皇&KR0194;以高位前世太度之¶
主率常以是觀人况我　太祖　太宗之聖㦲¶
夫放麑小善爾推其仁猶可以往國公之忠扵¶
所事如此以之事人何徃而非忠此　二帝之¶
所以知公而以遺後聖也然則公之事君固萬¶
世臣子之法而二帝之用人豈非萬世帝王¶
<pb:KR4d0306_SBCK_026-11a>¶
之法歟當公之去國也一遷而楚&KR0175;徙而&KR0087;又¶
再轉而蜀山川益寥逺風物益凄涼昔之詞人¶
墨客悲傷顦顇若不可以生者也而公嘉陽諸¶
咏皆脩然自得亡秋毫隕獲意胷中所存其亦¶
逺矣入侍禁中新承聖睠至摘其詩雋語筆之¶
御屏中詞章翰墨同時豈乏其人而公獨得此¶
者非重其詩重其節也晚事　定陵&KR0057;被寵渥¶
初置翰林講讀學士公與邢昺首與其選雖未¶
及大用以終而平生所立凜凜玉雪亡一節可¶
庇&KR0025;孫文公億少依公以學既皆以文章名天¶
<pb:KR4d0306_SBCK_026-11b>¶
下而清風雅操奕奕相望浦城人物之盛自二¶
公始　紹定改元七世孫震荣將新其書堂之¶
舊族之顯人淮東制置使紹雲朝議大夫圭皆¶
&KR0162;貲相之震榮謂某盍為之記藐是晚出匪工¶
干辭獨念前軰風流相去日逺後生小子鮮或¶
聞知故爲推迹本末刻之堂中使吾黨之士聞¶
而慕之平居講學以淬磨志行自期有位于時¶
以扶植世道自許則公之遺風庶㡬複見而吾¶
邦之人物其亦有興乎若夫卑陬淟涊志於榮¶
寵利事温飽而巳豈惟重桑梓之羞過公之堂¶
<pb:KR4d0306_SBCK_026-12a>¶
當必有泚其顙者矣嗚呼死者可作㣲公吾誰¶
與歸¶
　　居思堂記¶
寶慶三年莆陽葉侯日新剖吉陽之符旣驅南¶
邁矣&KR0151;未半三徑之思有動于中喟然曰吾與¶
其縻於印韍而膠膠焉營營焉於是非得䘮之¶
境也&KR0154;若返吾初服與耘夫蕘&KR0369;相&KR0025;於隴畞¶
之上磵谷之中以全吾志之爲樂㢤且吾先世¶
以来筞勲文章之籙伯父正簡公以忠&KR0514;相¶
阜陵&KR0197;&KR0091;名輔弼今予不幸墮身右列然少好¶
<pb:KR4d0306_SBCK_026-12b>¶
學雖老而未衰吾家有居思堂水心葉公詩之¶
復齋陳公又書其扁吾&KR0005;日䖏於斯以讀吾書¶
敎吾子續吾先世之緒業不亦可乎於是拜䟽¶
于朝匄祠官之秩以歸且詒書建安真(某)曰吾¶
之志如是子其爲我述之予謂侯之名堂善矣¶
然思之名一而義有二焉蓋洪範之曰&KR0790;中庸¶
之弗措誠其思也易之憧憧徃来邪其思也誠¶
其思者壹於道者也邪其思者泪於欲者也故¶
聖人於咸之九四深致其戒者非惡夫思也惡¶
夫思之不以正也若夫天地之純全聖賢之藴¶
<pb:KR4d0306_SBCK_026-13a>¶
奥非竭吾心思其庸有得乎故學必原扵思而¶
思必本於誠此理之不可易者也然則思誠之¶
學果何所自入耶蓋嘗聞之誠即天也敬者人¶
之所以天也學而求至於誠其必由敬乎昔之¶
君子對妻子如君師之臨處幽室如十目之視¶
凡以立吾敬也敬立而誠存矣然予於此亦習¶
聞而未燭者也必&KR0005;深研其義以啓侯之未悟¶
則復齋其人紹定元年六月壬子真某記¶
　　建陽縣復賑糶倉記¶
環邑皆有社倉歳貸民爲種食自朱文公始也¶
<pb:KR4d0306_SBCK_026-13b>¶
獨縣無耕農不可貸故弗置倉舊仰糴常平常¶
平法乆壊吏徒持空鑰相授歳五六月舊榖沒¶
新&KR0150;未升邑人婦子盻盻然無所於糴縣大夫¶
熟視亡筞則旉配之今出焉吏舞智其間細民¶
未遽飽而中家以上先病矣慶元二年諸侯用¶
姶置倉藏米㡬四千石市直翔則糴平則止民¶
歌舞之諸侯旣去十餘年弊日甚関侯&KR2632;稍修¶
復之未㡬又大弊寶慶元年劉侯克莊寔来覈¶
&KR0199;蔵不䏻五之一歎曰此文公之意諸侯之澤¶
可使壊不修至是乎越明年政成惠浹歳以大¶
<pb:KR4d0306_SBCK_026-14a>¶
穰則斥經費之餘財凡三千餘緍爲糴本始諸¶
侯之糴也先期予錢至秋穫乃入侯曰此致弊¶
之本也夫富民不願請而願請多貧民輸不以¶
時則有督索之煩召呼之擾甚者錢有出而米¶
無償夫焉得不速弊則爲更故約以見緍貿見¶
米若時俗所宜有未盡叶者亦變通之要以便¶
民而止不苟異也按春秋荘公二十八年書大¶
無麥禾减孫辰告糴于齊傳者曰一年不艾而¶
百姓饑君子非之蓋昔之爲國者大抵父母其¶
民故常先事豫圖使雖水旱不得病吾赤子荘¶
<pb:KR4d0306_SBCK_026-14b>¶
公在位久不儲之素而糴扵既饑固春秋之罪¶
人矣后世爲吏者益苟平居視民&KR0172;慼漠焉不¶
以槩諸心至旱乾水溢之弗時死者相枕籍則¶
諉曰非吾責是又莊公之罪人也侯之尹是邑¶
朝夕汲汲如䘏其私一物失理居爲之弗寧一¶
夫麗罰饋爲之弗飽故晝而庭空夜而圄寂四¶
境之内疾痛必察皆若親臨其家侯方以爲未¶
也窈然之慮且及於數世百年之外此其用心¶
豈不甚仁矣㢤夫今之縣亦昔之縣爾前乎爲¶
令者急民賦不肯失毫芒猶戚嘆苦弗給侯書¶
<pb:KR4d0306_SBCK_026-15a>¶
生無孔桒術鞭笞束不用獨飭吾政聴民自樂¶
輸下貧户挂逋籍者蠲弛動十計而公家未嘗¶
以匱告餘力猶䏻及是倉顧豈有他智巧㦲夫¶
不以利&KR0059;其身故䏻以利公於人其本固有在¶
也倉之棟楹階序皆因諸侯之舊一新之起丁¶
亥冬迄明年秋積米凢四千斛有竒侯懼来者¶
莫之繼也以書屬予志其事予聞侯書其倉之¶
兩扉曰聊爲吾民留飯盌豈無来者續心燈嗚¶
呼此父母之心仁人之言也予雖累千百語其¶
䏻有加乎孟子曰惻隱之心人皆有之夫必秉¶
<pb:KR4d0306_SBCK_026-15b>¶
彛盡亡然後是倉可廢若猶未也後之君子必¶
有以侯之心爲心者以似以續雖至於無窮可¶
也若夫施置纎悉則有兩侯規約在此弗書¶
　　潭州重修大成殿記¶
資政殿學士清源曽公以廊廟之舊作牧于星¶
沙厚重鎮俗如嶽之弗摇清明鑒物如湘之不¶
波歳未期而百度修衆志服環九郡五十城旣¶
帖帖無事則思所以驅其人於禮義之域者顧¶
詹黌舎先賢先師之位在焉而廟殿規摹殆&KR0011;¶
浮屠氏公爲蹙然弗寜廼屬郡學職詒書于南¶
<pb:KR4d0306_SBCK_026-16a>¶
宮舎人鍾君震考辟雍制度爲圖以来命&KR0122;吏¶
之才者眡其役撤去陪厦敞爲新宫凢二十有¶
六楹昔之闇鬱倐焉亢爽於嚴奉祀事爲冝又¶
謂列㦸之門學扁揭焉亦眂禮弗恊則别爲大¶
門徙扁其上於是宫牆外内巍然奐然應圖合¶
法旣又斥其嬴財甓舊路於學門之左復射圃¶
於學門之南&KR0120;寳慶三年冬某月訖明夏某月¶
告成州學正迪功郎鍾景仁等以書来諗曰自¶
侯之涖吾土也嘗一新其學矣而斯獨未之及¶
意者其有待乎今雖成於公固亦侯之志願有¶
<pb:KR4d0306_SBCK_026-16b>¶
以識之某惟疇昔之役蓋嘗自詭盡心矣而堂¶
皇門闥之易見者皆莫之察而重以累公况於¶
休戚情僞之窈㣲其不屬耳目者何限然則前¶
日之政所不&KR0023;辠湘民也㡬希某於是竊有感¶
焉而又以自媿也故不復辭而書其事然惟公¶
之斯舉也徒以儒者之宮而雜浮屠之制猶思¶
所以正之况今之世華居而貊道儒名而墨習¶
者滔滔皆是其可熟視而莫之捄乎推公之志¶
使一日盡行其學於天下必將息邪距詖而楊¶
墨賊仁義無君父之敎不得騁也必將尊王黜¶
<pb:KR4d0306_SBCK_026-17a>¶
伯而筦商申韓矜權智騖功利之&KR0003;不得施也¶
儒者之功必至於是而後有以爲天常人紀之¶
重非公其孰任之若夫學于斯學者亦曰審其¶
所趨之&KR0151;謹其所擇之術使粹然一出於正而¶
巳嗚呼屏翳撤而虚明出豈獨斯學爲然㦲人¶
之一心廣大如天地清明如日月者其本體也¶
而&KR0137;弗然者物有以障之也去其障則本者復¶
矣夫問鑄金得鑄人揚雄氏所以爲善啓發也¶
因繕修之事而告之以修身之法非予所望於¶
學者乎内外一源也精粗一致也善學者虚其¶
<pb:KR4d0306_SBCK_026-17b>¶
心以體天下之物何徃非吾進徳之地又豈獨¶
是乎㢤諸君幸以爲然則願告于公而刻之公¶
以　慶元倫魁嘗陪輔　先帝大政令名粹徳¶
薦紳宗之其治潭之政多可書今皆不書獨書¶
所以幸乎潭之士者¶
　　勿齋記¶
江西方士楊休文謁予記所謂勿齋者予曰老¶
子不云乎禮者忠信之薄而亂之首也吾子學¶
乎老氏者也而以是名齋何居且孔氏患人之¶
非禮而使勿之子之師&KR0086;人之爲禮而欲絶之¶
<pb:KR4d0306_SBCK_026-18a>¶
二氏之道其不同也尚矣而吾子疆欲同之可¶
乎休文曰不然昔者吾師之學蓋深於禮其曰¶
忠信之薄而亂之首者其殆激於周之末造文¶
㓕質僞䘮眞思有以返之歟不然何孔子即之¶
而問禮也夫禮本天秩而具於人心雖覆載之¶
大不䏻舍是以立况囿乎兩間而䏻出範圍之¶
外㦲使爲吾徒者無所事乎禮則凡曰宫曰觀¶
云者雖母為之主可也主焉而弗統乎屬屬焉¶
而弗聴命於主亦可也冠裳巾屨褫棄而體居¶
攫呶鬬奪恣雎而罔禁亦可也夫既不䏻外是¶
<pb:KR4d0306_SBCK_026-18b>¶
以爲安而曰吾將絶㓕乎禮其誰欺吾故曰吾¶
師之&KR0003;其殆有激云爾吾之少也嘗學乎孔氏¶
矣今雖&KR0009;迹于此吾之心不䏻以一日安也夫¶
文暢浮屠師爾昌&KR0058;韓子猶以墨名儒行而樂¶
告之况吾之於孔氏其所素學者乎是顧願一¶
言以記之也嗚呼世敎之衰自儒者鮮知謹乎¶
禮今道家者流乃有志於斯夫如是焉得而弗¶
記雖然勿之爲義吾子亦當深味之乎夫視聴¶
言貌思五者相因而不相離者也而孔氏之告¶
顔淵廼獨弗及乎思何㦲蓋視聴言動身之用¶
<pb:KR4d0306_SBCK_026-19a>¶
也而主之者心也心有所主然後四者之發惟¶
吾之爲聴不然則耳目口體紛然用事其䏻合¶
乎禮者㡬希然則勿云者正即心而言也心之¶
官而物聴命則非禮弗得而干之斯其爲求仁¶
之樞要歟嘗考魯論之言渾融&KR0386;蓄獨於勝&KR0059;¶
窒慾之際其辭嚴焉故曰巳所不欲勿施於人¶
曰過則勿憚改及是四言皆㫁以勿廪廪乎不¶
可犯也蓋去惡弗力則爲善弗勇勿之一辭所¶
以爲鏖強敵之五兵破横流之巨檝也休文而¶
誠有志於此其可不思所以實用其力㢤其又¶
<pb:KR4d0306_SBCK_026-19b>¶
可不勇於自㧞也㦲休文名至質今爲閣皁講¶
師其文雅趣操有諸君子品題在紹定戍子十¶
月甲子建安真某記¶
　　&KR0026;蒔園記¶
繇衡岳而南亘大江東西穹山崇巘靡迤相屬¶
而廬阜為之最岷江西来至大别與漢合洪濤¶
掀天吞吐日月蕩&KR0222;萬里而宫亭楊瀾左里爲¶
之最夫是二最者東南山川之巨麗也而南康¶
曹公之别墅實當之中爲所性堂次爲巋然堂¶
又爲冲佑閣匯澤觀八景亭九三湖五岳之勝¶
<pb:KR4d0306_SBCK_026-20a>¶
㰖之凡席間無留蔵者公曰湖莊之觀偉矣然¶
吾先君崇本務實之意則不可忘也嗟惟先君¶
奮迹農畞志在及人自其始仕也創小亭於居¶
第之園命曰觀蒔焉以示不忘民事之囏蓋&KR0005;¶
發其所藴以澤斯世而連蹇弗耦志不&KR0023;伸今¶
吾幸得承緒業襲世科其始念不過服廑州縣¶
盡瘁爲民以醻先志而巳逢辰休嘉出藩入從¶
㑹　明天子垂精問學俾執經侍左右方&KR0005;毣¶
毣焉日効忠益而疾病奪之奉身来歸得復與¶
農圃爲伍躬自課督萃衆芳而列之梅先人所¶
<pb:KR4d0306_SBCK_026-20b>¶
甚愛故園一種號千葉者廼其手植益求數百¶
本藂而爲小山㓗白芬馨若挹遺烈自餘四時¶
之花實有未&KR0879;者蒐求増益亡一闕焉郷也園¶
圃之趣少而江湖之思多今其二者始畧相&KR0091;¶
然觀游之樂具則本實之意衰吾懼吾予孫不¶
復識先人之志也於是蓻麥與菽間以畦&KR0188;倣¶
舊規作小亭以臨㫝之而捴名其園曰觀蒔夫¶
天壤間一卉一木無非造化生生之妙而吾之¶
寓目于此所以養吾胷中之仁使盎然常有生¶
意非如小兒女翫華恱芳以荒嬉媮樂爲事也¶
<pb:KR4d0306_SBCK_026-21a>¶
若夫嘉榖良稷則民命所関周公作七月召公¶
賦公劉孟子陳農桑皆以是爲王政之本學士¶
大夫其可一日忘諸乎吾之掲是名也蓋以不¶
違先志又&KR0005;使後之人不違吾志也未仕不以¶
躬耕爲耻旣仕必嗇民力必重民時&KR0150;䘵受扵¶
巳當思耘耔之勤勞政令加諸人母忽田埜之¶
利病幸而立於朝則以周召孟子之言迪其君¶
夫如是則吾父母再世之心庶乎有弗墜不然¶
名園别館廼縱佚之區竒葩異植特奢靡之玩¶
祗以爲損而非以爲益也既以詔子孫且詒書¶
<pb:KR4d0306_SBCK_026-21b>¶
(某)俾爲之記(某)曰公之志則羙矣然聞公之得¶
請也蓋　上重以事父煩耆艾昌嘗少忘黄髪¶
之咨㦲擷東籬之&KR0012;芳賦南疇之嘉穟雖有淵¶
明之雅趣而恐不得以遂斯樂也顧其所以名¶
園者有補世敎故不辭而書之若乃湖莊舊觀¶
巳見於西州劉公所志者此不復書¶
　　重建王忠文公祠堂記¶
忠文王公之守泉期年餘四月爾泉人思之愈¶
乆而弗忘祠故在郡東郭(某)年太守(某)公修之¶
(某)之爲郡也亦稍修焉今太守建安游公(某)廼¶
<pb:KR4d0306_SBCK_026-22a>¶
始撤而新之蓋公之去郡六十年于兹矣或謂¶
公何以得此於民㦲(某)曰記禮者不云乎有斐¶
君子終不可諠&KR0006;道盛徳至善民之不䏻忘也¶
而本其所繇致者道學與自修而巳爾古之君¶
子講學以明善修身以成徳非有願乎其外也¶
然由義之精而致用由巳之正而及物其積之¶
有源其推之有序故雖沒世而人弗忘夫豈豫¶
期至是㢤憧憧往来者有心於感也使民驩虞¶
者有意於恱也後世雖有循良之吏去而爲入¶
所思要非無心之感其視王民之皡皥有間矣¶
<pb:KR4d0306_SBCK_026-22b>¶
若忠文公之於泉其庶㡬徳之盛善之至而民¶
自不忘者乎蓋公之學以誠身爲主資本剛勁¶
而䏻切劘&KR0636;漫以卒歸之中和其出言有章其¶
制行有法以之治家則慈順雍睦之風形于州¶
里以之立朝則蹇蹇諤諤言人之所難言至其¶
治饒與䕫以及于泉又皆穆然如春風之解隂¶
凌霈然如暑雨之蘇枯渴人見其施之異也而¶
不知其本之一也觀公治泉之政非嘘濡姑息¶
閹然自&KR0442;于民者也哀痌慘怛有久母之心戒¶
令飭正有師長之敎仁義之相湏也剛柔之不¶
<pb:KR4d0306_SBCK_026-23a>¶
偏用也未嘗蘄民之思而民自不能不思者也¶
自荀卿子性惡之説行為政者大抵芻狗其人¶
而&KR0294;魅其俗謂不可以理義化吁使民性而果¶
惡也則凡暴君汙吏之&KR0001;爲亦&KR0005;思之矣弗彼¶
之思而此焉思有以知民性之至善而卿之言¶
&KR0001;謂賊其民者也然公&KR0001;臨凡四郡去輙見思¶
而泉人思公特深豈非詩書文獻之舊俗其知¶
理者衆尤易以誠感乎㳺公之新此祠也雖順¶
其民之欲然非心之同道之一其能及是耶觀¶
其志之所慕足以知其政之所法後之思㳺公¶
<pb:KR4d0306_SBCK_026-23b>¶
者又當如今之思公也烏虖懿哉是役也董之¶
者南安征官趙崇端葢生忠文之郷而學其學¶
者也&KR0036;其議者揭陽尉林彬彬泉之善信士也¶
祠成㳺公大書而掲之宗正趙公某又書其堂¶
之扁尊仁賢以&KR0035;風教二公志也亦某之志也¶
故樂為之書紹定二年九月辛未真某記¶
　　孝友堂記¶
紹定己丑眉丹稜程君叔運以對䇿擢甲科被¶
命佐洋川莫府&KR0005;西歸迂涂而過我焉居一日¶
從容言曰掌之先以詩書爲耘耔禮義爲屋廬¶
<pb:KR4d0306_SBCK_026-24a>¶
其家雖貧而其行甚富其身雖不偶而其心可¶
燕於無窮初曾伯祖亡子以曾大父之子爲之¶
子是爲先大父大父之事親也匑匑如有畏&KR0338;¶
&KR0338;若不及雖壯有室矣耘&KR0050;之杖且弗免焉拱¶
揖而受不敢怨也所生母郭晚䘮明甚貧無兼¶
侍大父日聚徒營&KR1371;合間則走數十里而省問¶
焉躬致澣濯遺以&KR0372;㫖其父晚而舉子大父惟¶
所欲推遜不少校昆弟相與始卒無間言先君¶
子克承先志其事吾大父也如大父之養其親¶
其事吾伯父又如大父之篤其愛也父沒毎&KR0021;¶
<pb:KR4d0306_SBCK_026-24b>¶
必涕泣休澣埽墓上率徬徨弗䏻歸伯父晚嬰¶
未疾家徒四壁立先君子舉其所有以贍之女¶
兄嫁而貧言之輙流涕曰少小共飢寒姉最憐¶
我柰何弗之䘏歳時伏臘必致助焉吁此吾祖¶
吾父之至行也掌不佞其&KR0154;敢有忘歳丁亥先¶
廬以圯告因即舊址築為一堂扁之曰孝友恱¶
齋李公爲書三大字以掲&KR0071;自今仰詹題&KR1425;惕¶
然有動于中若慈訓之在耳也子以好善聞當¶
世敢蘄一言記之何如予爲之嘆曰書云惟孝¶
友于兄弟蓋言惟孝者必䏻友也天下萬善同¶
<pb:KR4d0306_SBCK_026-25a>¶
出一源愛敬之心隨寓而見施之親則曰孝施¶
之昆弟則曰友其實非二道也曾子論事君不¶
忠交友不信皆以爲非孝蓋孝者之心慈祥惻¶
怛推之於君臣朋友無不盡者近而天倫之戚¶
抑又可知世固有知厚其親而此&KR0137;昧焉者是¶
特未誠於孝而巳苟誠孝矣雖一髪膚之㣲且¶
不敢忽况同氣而生者乎父母之所愛愛之雖¶
犬馬猶然况親之遺體乎此孝之所以必友也¶
中庸之引詩云兄弟旣翕和樂且湛子曰父母¶
其順矣乎世未有兄弟和洽而親之心弗順者¶
<pb:KR4d0306_SBCK_026-25b>¶
亦未有兄弟乖刺而䏻順其親者此孝友之所¶
以必相因也予觀程氏祖考之所爲其可謂兼¶
盡乎此然非君之賢其孰䏻推明之以詔無窮¶
乎雖然孝友之性得之於天有不待學而䏻至¶
其所以為孝友者非學亦莫之識也姑舉其概¶
言之䏻養矣而敬爲難不辱矣而尊親爲難從¶
令者&KR0137;䧟於不義䏻諌者未必有諭道之功父¶
母之蠱一也而所以幹之者不同凱風小弁其¶
處變均也而怨不怨有異養生送死無不盡矣¶
苟未至於事亡如存猶為非孝也戰兢臨&KR0130;終¶
<pb:KR4d0306_SBCK_026-26a>¶
其身矣苟未至於得正而斃猶爲非孝也不深¶
於學者䏻之乎不知夷齊之仁則錐刀之必爭¶
何有於推遜不明汲壽之義則纖㣲利患之必¶
計何况於死生又非深於學者不䏻也然則孝¶
友者固立身之本而學也者乆孝友之本歟聖¶
賢之敎智之崇必欲其效天義之精必欲其入¶
神蓋知有秋毫之隔則行有千里之謬學之所¶
以不可巳也以君之聰明超䡍誠䏻於理義之¶
大原聖賢之正法惟日孳孳弗極弗止則藴之¶
爲道心發之爲徳行&KR0005;無徃而非善此非先君¶
<pb:KR4d0306_SBCK_026-26b>¶
子所期於後者乎若夫妻子具而孝衰於親異¶
姓之婦入門&KR0137;䏻賊同氣之愛此雖世俗淺事¶
然其爲&KR0253;来之戒者亦不得而畧君之曾伯祖¶
諱蒙字養正太父諱炎字徳和先君子諱土龍¶
字天用其潜徳隠行見於鶴山所志者今不書¶
紹定二年十月丙申建安真某記¶
　　建安縣學田記¶
建安縣故無學韓公元吉昉立廟以祀先聖王¶
侯元應又立講堂二齋學之制畧具矣而亡以¶
廪士猶未始有學也寳慶丙戍秋清源留侯来¶
<pb:KR4d0306_SBCK_026-27a>¶
謁欵于廟顧學雖頗具而未完則命撤其蔽垣¶
其闕植以叢桂氣象一新矣獨&KR0338;給之費莫知¶
所自出毎春秋舎菜先期補弟子員賦以餐錢¶
俾與厥事事巳散去惕焉爲弗寧下車餘二年¶
畢力經營得在官之田若干歳租僅百石悉舉¶
而歸之學於是學之有田侯實始之書来諗予¶
願有志予爲之歎曰道二仁與不仁而巳矣仁¶
者視物由巳不仁者反是蓋凡與吾並生天壌¶
間者皆同&KR0011;也於其同&KR0011;之中有位以爲之長¶
饑焉而哺寒焉而衣夫孰非吾責况士者又同¶
<pb:KR4d0306_SBCK_026-27b>¶
&KR0011;之秀乎憫士之窮而無以養此即惻隠之心¶
而仁之端也且公卿大夫者士之積耳養之以¶
成其材勵其莭使善人衆多而當世有所賴其¶
仁不旣大矣乎世之爲吏者鮮克知之故常以¶
學政爲弗急雖養士之田素具或轉而他用或¶
漫不訾省聴其侵牟扵吏而奪攘於豪民今建¶
安有學無田議者初不以咎今留侯於此廼獨¶
惄焉由巳隠憂朝思夕謀必如所志而后已推¶
此念也其忍四境之内有一民弗&KR0023;其養乎予¶
故曰此惻隠之心而仁之端也雖然侯之於士¶
<pb:KR4d0306_SBCK_026-28a>¶
厚矣士之所以自厚者當何如耶昔鄒孟氏之¶
門人有以不耕而食疑其爲素餐者孟子曰君¶
子之居是國也其君用之則安富尊荣子弟從¶
之則孝悌忠信不素餐&KR0006;莫大於是今士之&KR0338;¶
于官者優游自伕不㡬於無事而食歟吁養之¶
厚所以責之深也夫用之則國安君荣雖旣徃¶
者之任然培其可用之本獨不在今乎本者何¶
孝悌忠信是也蓋四者人之所以爲人而士之¶
所以爲士者也一或失是且有愧於人而况士¶
㦲故聖門之敎曰行有餘力則以學文操觚吮¶
<pb:KR4d0306_SBCK_026-28b>¶
墨汲汲焉以徼利達為事而本焉之莫知是則¶
眞素餐矣有志之士蓋亦竦然自厲修之身以¶
刑于家有位焉則推之以及扵國使人知君親¶
臣子大義大殞而弗渝是則侯置田廪士本指¶
侯名元圭字(某)寔三朝賢相衛國忠宣公之孫¶
云紹定二年十月壬寅浦城真(某)記¶
　　宜興縣先賢祠堂記¶
古者郷先生沒而&KR0021;於社夫社者報本之事也¶
郷先生何功而&KR0021;於此耶蓋嘗深思社之為群¶
祀首者以其産嘉榖育蒸民而郷先生之重于¶
<pb:KR4d0306_SBCK_026-29a>¶
郷亦以其蹈道秉徳而牗民扵善也育之以保¶
正命牗之以全王性其功一爾然聖門所論必¶
不得已寕去食以存信而君臣父子或失其正¶
雖有粟不得而食焉敎導開明之功&KR0002;是其重¶
此所以&KR0021;扵社而亡慚歟後世先賢有祠亦古¶
之遺意蓋不獨躬受敎如師弟子然後可祠其¶
人逺矣而言行風䥊廪廪具存郷人子弟猶有¶
所觀灋則雖歷千百祀不可忘也陽羡自晋以¶
來世有顯人若周孝侯遷善之勇死國之忠卓¶
然有百代標表繇梁而唐文章事業亦或間見¶
<pb:KR4d0306_SBCK_026-29b>¶
可觀迨至　國朝則有若樂安&KR0253;公者以儒術¶
爲時所宗雖王金陵猶推尊不敢後若古靈陳¶
公則嘗守郡而卒&KR0830;于此東坡蘇公則買田築¶
室而終于此二公之學行莭守雖皆一世偉人¶
塋域所藏&KR0230;廟所&KR0009;雖非其郷而謂之郷人可¶
也若道郷鄒公則歸自嶺南一&KR0009;宿于道流之¶
舘爾而邑之人至今曰吾鄒公也鳴呼民之秉¶
彜好是懿徳&KR0002;是者非耶然自昔迄今維周侯¶
寔有廟饗餘未聞尸而祝之者寳慶某年浚儀¶
趙侯與悊来宰冝興以扶敎導人爲首政居二¶
<pb:KR4d0306_SBCK_026-30a>¶
年民用化服廼大闢祠室以尊先賢自周侯而¶
下咸秩于位又惟内翰汪公兵部侍郎王公簡¶
惠文忠二周公亦近世鴻碩或&KR0590;或寓皆用故¶
事以祀某月某日妥侑如禮侯於斯舉其欲邦¶
人士君子相與奮發為道徳之歸乎瞻言數公¶
同我桑梓有爲若是今豈昔殊吝心苟亡何過¶
弗可改壮志一立何事弗可成雖然是非必徒¶
襲其迹也昔吾先聖之敎自春秋賢大夫如史¶
魚之直子産之惠舉以告群弟子者非一至其¶
親切傳授則曰仁而巳苟仁矣天下萬善莫不¶
<pb:KR4d0306_SBCK_026-30b>¶
具于其中以之事君而直以之養民而惠何者¶
非仁之功用耶學者審䏻服&KR0574;洙泗之訓而以¶
回雍所從事者爲指歸則扵前修之言行風蹟¶
雖不規規求合吾見其無不合也祠在縣山川¶
最勝處甫成而瑞木叶符異材奮興此其兆矣¶
侯扵此邑多羙政今皆不書獨書所以幸乎冝¶
興之士者是年十月乙未建安真(某)記¶
　碑¶
　　福州長樂縣&KR0139;應廟碑¶
福之南山轉而東行二百里爲義泉嶺蓋長樂¶
<pb:KR4d0306_SBCK_026-31a>¶
福清之脊其中支益北縈紆盤礴凡三十里積¶
水二十四陂至參溪其山爲魁山其水爲龍潭¶
靣山臨流有廟焉即淵肅孚濟廣佑侯也潭之¶
深不可測而穹山桀立於其上澄光秀氣交相¶
囬薄故其神聰明正直以功徳芘生人屡膺¶
明天子丕&KR0139;休命長樂廟祀凡百數命秩之崇¶
惟侯爲第一自唐開元以来焯著靈異閩中記¶
長樂志具焉世傳洪氏女浣紗于潭沒不出其¶
家愬于神不崇朝迅霆甚雨潭石破而蛟龍斃¶
抵今餘五百祀邑之官民以神爲依敬之如父¶
<pb:KR4d0306_SBCK_026-31b>¶
兄師長信之如衡石度量紹興間海㓂朱聰熾¶
甚旣迫境見神兵如雲不敢前連歳旱澇復應¶
禱部使者上其功詔賜廟額曰&KR0139;應隆興中封¶
淵肅侯淳熈中加封孚濟嘉定十七年又加封¶
廣佑邑人旣皆恱甚於是具官陳(某)録其靈蹟¶
本末以告曰願有述(某)按&KR0021;法有功於民若扞¶
大患禦大難則祀之若侯之有大造于兹土其¶
得爵號實甚冝乃摭其事俾刻于麗牲之石且¶
爲歌道　上帝之命與　明天子之意冀胙&KR0022;¶
人於亡窮其辭曰¶
<pb:KR4d0306_SBCK_026-32a>¶
　　魁山&KR0006;崇崇奫淪亡極&KR0006;魚龍之宫皇皇¶
　　后帝&KR0006;睠此南&KR0095;俾神宅兹&KR0006;有衆爾主¶
　　嘘吸雨暘&KR0006;指嘑風雨盪滌乖沴&KR0006;攘除¶
　　妖災有蛟婪婪&KR0006;血人以自飽是震是悼¶
　　&KR0006;奮厥天討有兇額額&KR0006;猶蠭之群恍瞻¶
　　靈旗&KR0006;悸若獸犇民之恃神&KR0006;曰我父母¶
　　神雖不言&KR0006;信若寒暑明明我后&KR0006;子視¶
　　萬方曰民爾恩&KR0006;我豈爾忘旣賁之以鴻¶
　　名&KR0006;又申之以&KR0139;&KR0197;中興百年&KR0006;三焜煌¶
　　其紫誥民事神&KR0006;何窮神報上&KR0006;焉從異¶
<pb:KR4d0306_SBCK_026-32b>¶
　　材出&KR0006;棟王國氓安居&KR0006;稼滋植公衮&KR0006;¶
　　王圭將便藩&KR0006;神之錫¶
西山先生眞文忠公文集卷之二十六¶
