# -*- mode: mandoku-view -*-
#+TITLE: 西山文集
#+DATE: 2015-09-23 10:24:24
#+PROPERTY: JUAN 27


　序¶
　　　皇朝編年舉要備要序¶
莆田陳君均以其所輯皇朝編年舉要與備¶要之書合
四十八巻踵門而告曰均之㓜也侍¶從祖丞相正獻公
獲觀國朝史録諸書及眉¶山李氏續通鑑長編意酷嗜
<pb:KR4d0306_WYG_027-1b>
之獨患篇帙之繁¶未易識其本末則欲删煩撮要為一
書以便省¶閱時方從事舉子業未之能也晚滯場屋决
意¶退藏林壑間又以出入當世名流之門得盡見<md:KR4d0306_SBCK_027-1b>¶先儒
所纂次若司馬文正公之稽古録侍郎徐¶公度之國紀
以及九朝通畧等書亡慮十數家¶博考而互訂之於是
輯成此編大綱本李氏而¶其異同詳畧之際則或參以
他書昔嘗讀朱文¶公通鑑綱目歎其義例之精宻蓋所
謂綱者春¶秋書事之法也而所謂目者左氏備言之體
<pb:KR4d0306_WYG_027-2a>
也¶自司馬公目録舉要之作至是始集大成觀者¶亡復
餘憾均竊不自揆輙放而依之然文公所¶述前代之史
故其書法或寓褒貶於其間均今¶所書則惟據事實録
而已不敢盡同文公之法<md:KR4d0306_SBCK_027-2a>¶也願一言以序之何如某讀其
書彌月始盡巻¶則喟然曰美哉書乎聖祖神孫之功徳
元¶臣故老之事業赫赫乎煌煌乎備於此矣然綜¶其要
而求之則自藝祖以來凡所以祈天永¶命垂萬世無疆
之休者大抵弗越數端蓋其以¶仁立國而不雜五霸權
<pb:KR4d0306_WYG_027-2b>
利之謀以儒立教而不¶溷百家邪詖之說求治寧悠緩
而不為一朝迫¶切之計用人寧樸鈍而不取小夫輕銳
之才¶嘉祐治平以前廊廟之訏謩縉紳之論建相¶與葆
衞扶植如恐失之此其所以大治也自<md:KR4d0306_SBCK_027-2b>¶熙寧輔臣出新
意改舊法髙談古始隂祖管商¶而國脉病矣名為尊經
實尚空寂而學術乖矣¶謂參苓蓍术不急於起疾而一
切雜進者皆决¶腸破胃之藥根本安得而弗傷謂鼎鼐
琮璧不¶足以便用而錯然前陳者皆竒詭滛靡之具風
<pb:KR4d0306_WYG_027-3a>
俗安得而弗壊章呂鼓其波二蔡熾其燄更倡¶&KR0589;述至
於黼貫極矣此其所以致亂也凡百有¶六十七年之行
事可喜可慕可愕者一覽而盡¶得之真我宋千萬年之
龜鑑也吁是豈獨學¶者所當熟復哉叡明在御垂精典
訓有髙宗<md:KR4d0306_SBCK_027-3a>¶成王之風使是書獲陳於前則所以啟發天¶
聰緝熙聖徳者何可勝既窮閻下士雖無階¶可以自進
然夜光明月之珍蘊藏山海終有不¶可揜者安知侍從
藩宣之彦無以是聞於上¶者乎君逮事正獻公得其家學
<pb:KR4d0306_WYG_027-3b>
既又從賢士大¶夫游以博其見聞故於是書斟酌損益
皆有條¶理非安危所繫則畧而弗書其志固將有補於¶
世非徒區區事記覽而已也君早遊天子之¶學今以累
舉恩當對大廷不願就獨朝夕矻矻¶於此既積十餘年
之力纂而成之又將次及於<md:KR4d0306_SBCK_027-3b>¶中興之後聞四方之士可
與商㩁者不憚千百¶里橐其書而從之忘其道塗之艱
覊旅之苦也¶此其用志豈世俗所可量哉迂愚不敏竊
獨嘉¶之故為之序如此若書之凡例則君既列之篇¶端
<pb:KR4d0306_WYG_027-4a>
矣故不復云紹定二年三月辛卯建安真某¶序¶
　　　清源文集序¶
郡有志何始乎昉於古也郡有集何始乎昉近¶世也有
志矣而又有集焉何也志以紀其事集¶以載其言志存
其大綱集著其纎悉也志猶經<md:KR4d0306_SBCK_027-4a>¶也集猶緯也可以相有
而不可以相無也清源¶郡志成於嘉泰之初元山川封
域人物風俗登¶載蓋畧備矣至若名卿鉅儒之論述騷
人詞伯¶之賦詠散見於國史於家集與夫碑碣所志楹
<pb:KR4d0306_WYG_027-4b>
壁所題可以驗賢才之衆多風物之盛麗而志¶不能具
者尚多有之新安程公來鎮之明年謂¶郡從事武陽李
君方子曰此邦號文章之藪而¶有志無集非闕歟子其
為我輯之李君既承命¶則退而網羅收拾得詩賦雜文
凡七百餘篇合¶為四十巻而公括田廪士之本末與郡
人所編<md:KR4d0306_SBCK_027-4b>¶島夷志則别為之帙以附焉其纂輯之例則或¶
以理或以事或以詞調而以理若事者居什之七¶大抵
主於關教化存典法否則詞雖工弗録焉¶集成而某至竊
<pb:KR4d0306_WYG_027-5a>
以謂為此邦之吏者不可無此¶書蓋凡昔者明哲之官
忠信之長教條風績之¶可尚者皆其龜鑑也有一事焉
之弗逮其能自¶安乎為此邦之士者不可無此書蓋凡
前修故¶老徳行學術之可師者皆其榘度也有一節焉¶
之不相似其可不自勵乎若夫咀含其英華潄¶濯其芳
潤抑末爾公名卓字從元其為此州建<md:KR4d0306_SBCK_027-5a>¶明施置以幸吾
民者班班見之集中云嘉定戊¶寅十月甲子建安真某
序
<pb:KR4d0306_WYG_027-5b>
　　　贈蕭長夫序¶
始余少時讀六一居士序琴之篇謂其憂深思¶逺有舜
與文王孔子之遺音而淳古淡泊與堯¶舜三代之言語
孔子之文章易之憂患詩之怨¶刺無以異為之喟然撫
巻太息曰琴之為技一¶至此乎其後官於都城以琴來
謁者甚衆静而¶聽之大抵厭古調之希微夸新聲之竒
變使人¶喜欲起舞悲欲涕零求其所謂淳古淡泊者殆<md:KR4d0306_SBCK_027-5b>¶不可得蓋時俗之變聲音從之雖琴亦鄭衞矣¶屈子有
<pb:KR4d0306_WYG_027-6a>
言覽椒蘭其若兹兮又况掲車與江蘺¶琴猶如此則凡
世俗之樂日淪於鄭衛而不¶可禁者固其所也三山蕭
長夫學琴四十年饑¶寒流落困悴無聊獨不肯遷就其
聲以恱俚耳¶嘉定丙子秋過予大江之東予與之登鍾
山訪¶定林酌寒泉而拊修竹長夫忻然為鼓一再行¶雍
雍乎其薰風之和愔愔乎其采蘭之幽跌蕩¶而不流悽
惻而不怨信六一之言有不吾欺者¶蓋其嘗游紫陽先
生之門習聞君子之義其能<md:KR4d0306_SBCK_027-6a>¶窮而不變也固宜雖然游
<pb:KR4d0306_WYG_027-6b>
先生之門者衆矣顧¶未聞有不變其學如君之不變其
技者此予之¶所以重歎也於其行飲之酒而為之歌曰
古音¶之寥寥聽者欲睡兮新聲之洋洋喜不知止兮¶自
戰國已然况今之世兮嗟嗟蕭君娛衆所棄¶兮我琴可
破志不可徙兮彼斵方為圜真子所¶耻兮霜風翛翛裂
子之袂兮子毋好游從此歸¶兮予將俟子於仙游從子
於武夷兮¶
　　　贈上饒葉宗山序
<pb:KR4d0306_WYG_027-7a>
葉君宗山上饒人通五行書朴直自將其論人<md:KR4d0306_SBCK_027-6b>¶壽夭亨
窮十不失一二丙子謁予於金陵余語¶之曰昔孔子嘗
言命矣曰不知命無以為君子¶孟子嘗言命矣曰求之
有道得之有命夫所¶謂命云者豈日辰支干生勝衰歇
之末哉出處¶有道語默有時臨死生處利害不惑不變
而惟¶義之歸此其所以謂知命也余方區區誦所聞¶以
信君徃矣見世之役役權利顛冥而弗悟者¶其以是告
之
<pb:KR4d0306_WYG_027-7b>
　　　萬桂社規約序¶
林君彬之以萬桂社規約示余余歎曰嘗知飢<md:KR4d0306_SBCK_027-7a>¶者可以
語耒耜之利嘗知寒者可以論蠶織之¶功否則以為漫
然而已憶余初貢於鄉家甚貧¶辛苦經營財得錢萬嚢
衣笈書疾走不敢停至¶都則已憊矣比再舉鄉人迺有
為所謂過省㑹¶者(人入錢十百/八十故云)偶與名其間獲錢凡
數萬益以¶親友之贐始舎徒而車得以全其力於三
日之¶試遂中選焉故自轉輸江左以迄於今每舉輒¶助
<pb:KR4d0306_WYG_027-8a>
錢二十萬示不忘本也吾鄉去都十日事爾¶其難若是
則溫陵之士其尤難可知也林君此¶約其為益又可知
也蓋紓其行以養其力一也<md:KR4d0306_SBCK_027-7b>¶無怵迫以養其心二也無
匄貸以養其節三也¶一舉而三益俱焉此余所以深有
取也然吾鄉¶與約者幾千人林君為此二十年矣同盟
僅三¶百有竒濂溪楊公所以歎其不如莆之盛也林¶君
其思所以廣之使與者愈多則獲者愈厚余¶所謂三益
者庶乎其可望也若夫身為勸駕之¶官而未能復續食
<pb:KR4d0306_WYG_027-8b>
之制竊有愧焉姑捐庫緡五¶萬佐之且以為此邦故事
雖未能贖吾愧亦以¶見吾志云林君好義之士也凡鄉
閭有義舉皆¶勇為之先又非特此社而已<md:KR4d0306_SBCK_027-8a>¶　　　傅景裴文編序¶
清源傅君景裴以所為文編史說視予予熟復¶而歎曰
盛哉傅氏之懿也自獻簡公以髙文學正¶為元祐正臣
一傳而為忠肅再傳而為至樂¶又再傳而樞宻大坡之
弟兄文章籙前後相望雖¶前代文宗未有及之者然傅
<pb:KR4d0306_WYG_027-9a>
之學雖本於獻¶簡公而草堂先生李公漢老又其外家
也草堂¶之文為中興第一至樂父子實獲其傳而大坡¶
蚤嵗執經於父友紫陽先生之門淵源日漸則¶又出於
伊洛顧不逺哉景裴樞宻公之嗣子也<md:KR4d0306_SBCK_027-8b>¶自襁褓能言固
已優游詩書六藝中矣耳濡目¶染不習而熟其能早以
筆墨自著也宜予昔從¶樞宻公於建安時景裴纔六七
嵗娛戲其親之¶側眉目清婉如畫今幾寒暑而著述之
盛已如¶此回視予年日以老而學弗加於初為可羞也
<pb:KR4d0306_WYG_027-9b>
已雖然詞章之靡麗者易工而義理之精微者¶難究景
裴其益思所以務學乎哉夫學不可以¶無師而大坡者
真景裴之師也予昔倘徉盤谷¶竹隠間聆公餘論蓋濟
岱典刑之舊伊洛源流¶之正萃於公矣义不獨景裴為
當師也子盍歸<md:KR4d0306_SBCK_027-9a>¶而求之異時造朝過余於西山精舍將
必有異¶聞以告我景裴其勉之哉¶
　　　送朱擇善序¶
自余歸卧西山之草廬掩關謝客足不越中賔¶門之域
<pb:KR4d0306_WYG_027-10a>
者將期年於兹矣居一日烏程朱君來¶謁以書先焉余
視之辭義卓然意氣甚偉亟延¶入與語問其族出與素
所師友則丞相忠靖之¶孫且嘗游於絜齋袁先生之門
者也酒數行作¶而言曰僕之始學也聞誠意正心之說
以為直¶易易耳今從事於此固已有年而一臨利害之<md:KR4d0306_SBCK_027-9b>¶境
則自私之念峥嶸乎其中有不可遏者夫然¶後知其為
匪易也君將何以教我使免於是邪¶予曰昔人不云乎
君以為難則易將至矣惟吾¶子前日之易也是以一念
<pb:KR4d0306_WYG_027-10b>
之忽而去道逺焉今¶而難之是子進徳之機也雖然予
嘗聞之君子¶蓋學問之道有三曰省察也克治也存養
也是¶三者不容有一闕也夫學之治心者猶其治疾¶然
省察焉者視脉而知疾也克治焉者用藥以¶去病也而
存養者則又調虞愛䕶以杜未形¶之疾者也今吾子於
私意之萌能察而知之其<md:KR4d0306_SBCK_027-10a>¶亦可謂善學者矣然知私意
之為害而未能勇¶以去之是知疾之所由生而憚於藥
之治者也昔¶者顔子問仁於夫子夫子以克己告之克
<pb:KR4d0306_WYG_027-11a>
云者¶戰勝攻取之謂而非悠悠玩愒之可言也吾子¶誠
欲絶其私意之萌盍亦感勵奮發如去蠡賊¶如殄冦讎
毋徒恃其知而已也書曰若藥弗瞑¶眩厥疾弗瘳夫瞑
眩所以愈疾疾愈矣然後和¶平之劑施焉此存養之功
所以必繼於克治之¶後也然則亦有其要乎曰敬為要
敬何所自始¶曰自戒懼謹獨始子歸取聖賢之書而熟
復之<md:KR4d0306_SBCK_027-10b>¶當有以知余言之非謬也然余之於學亦所謂¶知
之而弗能允蹈者也斯言也豈獨以勵吾子¶蓋因以自
<pb:KR4d0306_WYG_027-11b>
勵云¶
　　　贈富春子孫守榮序¶
予至潭之數月臨川陳生為予筮得益之九五¶有孚惠
心勿用元吉未幾富春孫生又為予筮¶得臨之六二曰
咸臨吉無不利夫誠出於中曰¶孚無心之感曰咸為政
之本不能加毫末於此¶矣使余於三百八十四爻之中
擇焉而取之其¶能外是乎昔之君子尊易而重卜信哉
其不誣<md:KR4d0306_SBCK_027-11a>¶孫生名守榮少而䘮明故其技専以確聽其言¶徃
<pb:KR4d0306_WYG_027-12a>
往中理殆過於世之有目而盲於心者聞余¶方買田以
養矜寡廢疾之在吾上者慼然歎曰¶守榮盲故念人之
盲也其將歸發其橐聚同類¶而㓜者日食焉且傳之以
其學嗚呼守榮一筮¶師耳能因已之疾而悼人之窮使
世之在位而¶有力若有力而不在位者皆以是焉存心
其所¶濟不既多乎予重其術感其言而惜其去故書¶以
遺之¶
　　　感應篇序(代外舅作/)<md:KR4d0306_SBCK_027-11b>¶
<pb:KR4d0306_WYG_027-12b>
感應篇者道家儆世書也蜀士李昌齡注釋其¶義出入
三教中凡數萬言余連蹇仕塗志弗克¶遂故常喜刋善
書以施人以儒家言之則大學¶章句小學字訓等書以
釋氏言之則所謂金剛¶經注者凡三刻矣然大小學可
以誨學者而不¶可以語凡民金剛秘宻之㫖又非有利
根宿慧¶者不能悟而解也顧此篇指陳善惡之報明白¶
痛切可以扶助正道啟發良心故復捐金齎鏤¶之塾學
願得者摹以與之庶幾家傳此方人挾¶此劑足以起迷
<pb:KR4d0306_WYG_027-13a>
俗之膏盲非小補也抑嘗聞伊<md:KR4d0306_SBCK_027-12a>¶川有言曰凡有動皆為
感所感必有應所應復¶為感所感復有應動者何此心
之發也人之一¶心虛靈洞徹衆理畢具方其未發豈有
不善及¶其既發有正有否然後善惡形焉而吉㓙禍福¶
亦各以類應不可誣也人知殃慶之報兆於¶所積而不
知一念之發即吉㓙禍福之門李氏¶首章注義最為近
理余故表而出之至其言有¶渉於幻怪者要皆為警愚
覺迷而設余固未暇¶深論覽者察其用心而取其有補
<pb:KR4d0306_WYG_027-13b>
焉可也¶
　　　贈篆字余煥序<md:KR4d0306_SBCK_027-12b>¶予嘗歎世變所趨大抵自厚而薄自簡質而浮¶華自莊
重而巧媚凡文章技藝以至器用之末¶何莫不然姑即
字畫言之自蟲魚之體一變而¶為篆再變而為𨽻又變
而為真行變之極為草¶習之者易成玩之者易恱而姿
態百出古意蕩¶然矣建陽余君煥工大小篆筆勢奇偉
不常予¶嘗使之書聖賢言掲坐側如正人端士服古衣
<pb:KR4d0306_WYG_027-14a>
冠巍坐拱手使人望之起肅敬心雖嚴師畏友¶曽不過
是然余君挾此技游四方其能知之者¶甚少愛而說
之者又加少豈非簡質而不華莊<md:KR4d0306_SBCK_027-13a>¶重而不媚能使人敬
而不能使人喜與此予之¶所以重歎也雖然天下未嘗
無好古之士子第¶行當必有知子者紹定元年十月余
君將之東¶淛書以遺之¶
　　　贈錢道人序¶
古今言善相人必以許負輩為稱首予謂負輩¶第能知
<pb:KR4d0306_WYG_027-14b>
升沉修短而已若夫辨賢愚判淑慝則¶未有出鄒孟氏
之右者蓋其言曰胷中正則眸¶子瞭焉胷中不正則眸
子眊焉又曰仁義禮智¶根於心其生色也睟然見於面盎
於背觀人之法<md:KR4d0306_SBCK_027-13b>¶盡於此矣孏溪錢生風鑒甚髙更當於
此具一¶隻眼若但能知升沉修短而已則非予敢知學¶
易齋書¶
　　　贈顧涇序¶
予讀諸史方技傳見其以藝名者必顓於一而¶後工若
<pb:KR4d0306_WYG_027-15a>
夫推歩以知天形象以觀地又術之難¶者也上下數千
年間能兼而通者惟管公明郭¶景純李淳風僧一行數
人而已豈不艱哉廬陵¶顧君涇邃於隂陽五行之學以
之占天則神以¶之相地則不茍凡今之以術名未有能
過之者<md:KR4d0306_SBCK_027-14a>¶也予乙酉趨朝遇之於衢梁君見謂曰公之此¶
行不滿百日當歸已而果然蓋其驗如此非神而¶能之乎
後四年謁予粤山之下相與論考卜岡¶阜之法終日灑
灑不窮又知其非茍於求售者¶也予老矣方將從君求
<pb:KR4d0306_WYG_027-15b>
藏骨之地屬其有東淛¶之役故書此遺之且堅其再至
之約云¶
　　　送周天驥序¶
上饒周君天驥篤志於學予嘗因其名齋有以¶告之矣
今復枉顧敝廬斂然自下願聞為學之¶要終其身而可
行者予之於學也渉獵而未醇<md:KR4d0306_SBCK_027-14b>¶觕淺而弗精將何以告
子雖然亦嘗聞其略矣¶以聖賢大道為必當繇異端邪徑
為不可蹈此¶明趨嚮之要也非義之富貴逺之如垢汙
<pb:KR4d0306_WYG_027-16a>
不幸¶而貧賤甘之如飴蜜志道而遺利重内而輕外¶此
審取舍之要也欲進此二者非學不能學必¶讀書然書
不可以汎讀先大學次論孟而終之¶以中庸經既明然
後可觀史此其序也沈潛乎¶義訓反覆乎句讀以身體
之以心驗之循序而¶漸進熟讀而精思此其法也然所
以維持此心¶而為讀書之地者豈無要乎亦曰敬而已
矣子<md:KR4d0306_SBCK_027-15a>¶程子所謂主一無適者敬之存乎中者也整齊¶嚴
肅者敬之形於外者也平居齋慄如對神明¶言動酬酢
<pb:KR4d0306_WYG_027-16b>
不失尺寸則心有定主而理義可入¶矣蓋操存固則知
識明知識明則操存愈固子¶朱子之所以教人大畧如
此傳曰歸而求之有¶餘師子歸取子朱子之書而伏讀
之又從而深¶思之實體之則將有以自得之矣又奚以
予言¶為哉¶
　　　臨齋遺文序¶
始予與湯君升伯遊知其樸茂而文君子人也<md:KR4d0306_SBCK_027-15b>¶越十餘
年又與仲能遇於都城時仲能新擢進¶士科觀其持論
<pb:KR4d0306_WYG_027-17a>
意嚮已不類場屋舉子予心竊¶獨竒之比使江東而仲
能適留旁郡邀而致之¶屬以救荒之事仲能欣然弗辭
事已徑去自是¶予尤敬焉又三年遇予海上文益工
論益勁而¶進學益勇一日愀然告曰先君平生嗜古學
為¶古文不幸齎志以沒今其遺編僅存一二獨易¶疑易
說乃其玩心而有得者復未克成書公愛¶巾者也誠推
愛巾之心以及其先人為序而發¶揚之則幸甚予退而
伏讀則其詩閒澹紆餘有<md:KR4d0306_SBCK_027-16a>¶自適之趣其文敷暢條逹而
<pb:KR4d0306_WYG_027-17b>
切於事情至於釋¶經往往闚其秘奥有世儒所未及者
評論古今¶尤多得其心術之微此豈勉强可致者蓋其
平¶時問學一本於誠間嘗取上帝臨女之義而名¶其齋
朝夕居焉以自警則其用力可知矣嗟夫¶士以一身之
微而欲窮天地萬物之理生千載¶之下欲考古昔聖賢
之心豈易為力哉然而以¶誠求之則無不可得蓋天地
之所以為天地聖¶賢之所以為聖賢亦曰誠而已矣世
之學者昧¶操存持養之實而徒事於語言文字之工是
<pb:KR4d0306_WYG_027-18a>
其<md:KR4d0306_SBCK_027-16b>¶心既不誠矣以不誠之心而窺天地聖賢之蘊¶猶持
塵昏之鏡而鑒萬物也求其近似豈可得¶哉君之於學
既以志其大者惜其窮居鄉里未¶及博參諸老先生之
間以究其精微而不幸¶死矣其亦可歎也夫君名某字
徳威饒之安仁¶人與其兄徳成俱以學行表於其鄉而
俱不偶¶君之四子名干者伯升也巾者仲能也既篤學¶
有聞餘亦進進未巳其尚有以成君之志也哉¶嘉定戊
寅十二月壬子日建安真某序
<pb:KR4d0306_WYG_027-18b>
　　　傅樞宻文集序<md:KR4d0306_SBCK_027-17a>¶觀文殿學士河陽傅公既薨之十有六年公之¶弟竹隠
先生始輯其遺文為三十八巻以視某¶曰先兄平生為
文至多今去其不必傳者而存¶其可傳者謹第録如上
嗟惟吾兄自少至老澹¶忘他嗜好獨矻矻文字閒居常
誦書日以寸為¶程當沉酣痛快時至不知飢渴寒暑其
初志蓋¶欲自奮於功名不幸當世道清明之時所施者¶
止於二千石部刺史迨其沈欝既極有力者始¶推而輓
<pb:KR4d0306_WYG_027-19a>
之則非其時而公老矣故雖以文墨致¶位髙顯而其終
身常若不釋然者夫志既不白<md:KR4d0306_SBCK_027-17b>¶於當世獨其文辭可自
託以及逺而復冺冺不¶揚是重不幸也吾兄常知子子
其為我序而傳¶之可乎某謝不敏退而竊念公守建安
時某以¶新進士上謁請問作文之法公不鄙而教之甚¶
至其畧曰長袖善舞多財善賈子歸取古人書¶劇讀而
精甄之則蔚乎其春榮薰乎其蘭馥有¶日矣惜其時尚少
所問者科目之文而已今觀¶其所謂三十八巻者則信
<pb:KR4d0306_WYG_027-19b>
乎其長袖善舞多財¶善賈如公之所以教也初公以詞
學進侍郎黄¶公鈞稱其文猶濯錦於蜀江而相國虞雍
公亦<md:KR4d0306_SBCK_027-18a>¶謂其璞玉而加琢異時研索日以精渟蓄日以¶富
笑談戲劇輙成文章至其為詩有三百餘韻¶者昔雲龕
先生述王初寮之文有曰幽眇透射¶若貫珠隙明麗整
&KR0346;若截綺尺某於公之文亦¶云雖然此猶其少作若應
用云爾晚登朝廷議¶宗廟大典禮援據敷折出入經史
百子衮衮數¶千言雖漢儒以禮名家者未能逺過也則
<pb:KR4d0306_WYG_027-20a>
公之¶學詎止玩心於無用之地哉宣城一書意慮懇¶欵
陳敵國必亡之勢與中國必勝之理而始末¶以勢未可
勝為言其論古今用兵成敗利害甚<md:KR4d0306_SBCK_027-18b>¶悉欲治其在我者
以竢敵之釁當是時權臣開¶邊意銳甚公之持論固如
此然則世之以傅㑹¶詆公者亦豈盡知其中心之所存
哉方公少時¶自負要不碌碌蓋嘗和泉守王公龜齡之
詩有¶曰名節士所重當如護睛腦立朝與行已本末¶要
可考此其為志何如耶一不幸用非其時生¶平素心遂
<pb:KR4d0306_WYG_027-20b>
有不克自白者昔之君子寧坎&KR0452;其¶身不肯少溷其跡
以合於世其不以是夫顧念¶昔者獲從公游距今裁二
十年朅來溫陵墓木¶拱矣撫念疇昔為之慨然故於竹
隠之命不敢<md:KR4d0306_SBCK_027-19a>¶固辭而叙其概於篇首使覽者致詳焉¶
　　　送王察推序¶
莆故多竒産中興以來三山名輔弼功烈磊落¶相望其
他人物接跡中外者至不可勝紀何其¶盛也予頃自泉
過是邦登方氏詩境之樓環挹¶蒼翠應接不暇壺公一
<pb:KR4d0306_WYG_027-21a>
峯偉然特立於羣巘之¶表若王義方之正衙對仗而叱義
府也若張萬¶福之拜延英殿下而呼太平萬嵗也夫其
山川¶之峻秀雄麗如此則其人物之盛也固宜王君¶實
之年甫三十以直言對策擢進士第四人名<md:KR4d0306_SBCK_027-19b>¶聲日以進
耀斯其所鍾美者歟然天之生材非¶茍私其身而已蓋
將有望焉况夫有盛名者多¶獲顯位居顯位者必任重
責此尤君子之所畏¶也王君於此雖欲巳於學其可得
乎古之學¶者自其少時師友之所講肄朝夕之所服行
<pb:KR4d0306_WYG_027-21b>
已¶莫非大人之事迨其長也從事於大學則凡天¶地萬
物之理無不察古今興壊存亡之變無不¶考其所以然
人之位乎兩間當為之職無不究¶其極故内焉足以成
已外焉足以成物本末先¶後非二致也後世之士知為
場屋之學以釣利<md:KR4d0306_SBCK_027-20a>¶禄而已若夫明善以誠其身格物以致
其知固¶有所未暇也及其一旦任人之事則飢者欲哺¶
寒者欲衣戚嗟不平之鳴賴我而息紛紜澒洞¶交至迭
起之變竢我而定乃始茫然莫知所措¶矣繇昔暨今腐
<pb:KR4d0306_WYG_027-22a>
儒俗士誤人家國者何可勝數¶蓋其平時汲汲於求仕
之學而未嘗治其本故¶也夫學焉以求仕固後世之所
不免惟其得之¶也遂以為既足而不復用其力於學或
知用其¶力矣而其所學又非古人之所謂學也則其植¶
立之卑成就之陋顧不宜哉王君有志之士也<md:KR4d0306_SBCK_027-20b>¶予故以
古人之事勉之今者始仕於潭蓋朱文¶公先生所嘗治
且教之地道林嶽麓山谷巉絶¶之處必有傳先生之
學而人不知者君行且求¶之其於予言當有不約而契
<pb:KR4d0306_WYG_027-22b>
者然予亦好學而¶未知其方者故因以自警焉嘉定十
三年三月¶二十日建安真某序¶
　　　送湯仲能之官繁昌序¶
始余為護漕使者聞江上之邑有繁昌焉曰是¶必其民
殷而俗阜稱是名者也屬嵗大祲予躬¶出按視舟行過
蕪湖數十里望濵江居民廬舍<md:KR4d0306_SBCK_027-21a>¶以百數舟人指曰此繁
昌縣也余舍舟而登眡¶其人窮餒困瘠甚於他邑其市
區列肆荒凉岑¶寂有淮甸之風予竊異之曰豈嵗㓙使
<pb:KR4d0306_WYG_027-23a>
然耶父¶老愀然曰吾邑在承平時幾萬家田利之入霈¶
乎其有餘魚蝦竹葦柿栗之饒以自給無不足¶者南豐
曽公之記具存可覈也建炎盗起邑刳¶於兵開禧之後
旱蝗相乘天實為之尚奚咎¶若夫無旱蝗無兵盗而吾
蚩蚩之氓常若不安¶其生何哉賦有常期唾掌争先斂
有常目以羡¶為賢饞涎如川猛令如虎火猶可遏饕吏
殺我<md:KR4d0306_SBCK_027-21b>¶余聞而太息曰賦斂之苛慘於兵盗貪虣之威¶烈
於旱蝗宜其昔以繁昌名而今以窮悴告也¶吁此非長
<pb:KR4d0306_WYG_027-23b>
人者之責而誰居余友湯仲能擢進¶士第始吏於繁昌
將行求一言以别仲能勇於¶為善者也余故以昔之所
聞於父老者告焉夫¶仲能主簿爾民之慼憂愉樂非其
所得専然猶¶之玉焉所韞之山土木晶潤况其職可以
及人¶者乎吾知仲能必有所不茍也若余之行事亡¶足
為子道者獨念日去溫陵時嘗以治泉得失¶問於郡僚
李公晦公晦曰君為政三年其可以<md:KR4d0306_SBCK_027-22a>¶無愧者二盡已之
忠與不息之誠是已余雖蹙¶忸不敢當然居官臨人要
<pb:KR4d0306_WYG_027-24a>
必以二者為本蓋一¶毫不自盡不足以言忠一念不相續
不足以言¶誠已未忠而覬人之我從已未誠而責物之
應¶我天下無是道也余方日夜以思求進乎此而¶未獲
者故願仲能之勉之也書來鐔川問嘗所¶聞於朋友者
其試以是質之嘉定十三年五月¶朔建安真徳秀書¶
　　　張仁父字序¶
張君以其名宗玉謁字於余余為取戴氏記溫<md:KR4d0306_SBCK_027-22b>¶潤而澤
之義字之曰仁甫且告之曰子知余所¶以命字之指乎
<pb:KR4d0306_WYG_027-24b>
夫仁者五常之首萬善之源其¶體具其用博未易以究
言也吾子業於醫姑即¶子所知者言之可乎醫經以手
足痿痺為不仁¶前輩大儒先以為最善名狀者也蓋血
氣周¶流亡所鬲閡雖一髪膚之末無不切諸心關節¶脉
理壹不通焉四支之大且若無與於我者也¶孟子曰仁
者以其所愛及其所不愛不仁者則¶反是焉大哉仁乎
上焉用之醫天下者良相也¶下焉用之以醫疾者良工
也禹稷阿衡視人飢<md:KR4d0306_SBCK_027-23a>¶溺與弗獲其所者由己使之仁於
<pb:KR4d0306_WYG_027-25a>
醫天下者也¶秦緩盧醫扁鵲起沉錮而生仁於醫疾者
也史¶言善醫者能洞視五藏世常疑之夫仁存於心¶萬
里雖逺如在目睫孰謂仁於醫者不能窺五¶藏之微哉
今吾以是命子其屬於若者厚矣且¶子之未㛠於醫也
詎能無疾其望於人何如也¶今人以疾求我夫何異昔
者以疾求人耶能存¶是心則其察必精其用必仁斯不
辱吾字矣仁¶甫讀岐伯伊尹之書通五運六氣之學其
心又¶樂於濟人者故余為之序以勉之<md:KR4d0306_SBCK_027-23b>¶
<pb:KR4d0306_WYG_027-25b>
　　　送偶然居士序¶
鄭君彦祥名瑞浦城邑西里人也善錦囊玉函¶之術始
余謀窆吾親及更窆吾兄若吾婦氏挾¶圖書矜技能以
登吾門者無慮什伯數卒之營¶吾親之封於銀山之麓
者彦祥也遷吾兄若吾¶婦氏之柩於屏山之陽桐山之塢
者又彦祥也¶邑之士聞之曰偶然爾彦祥聞之亦笑曰
是誠¶偶然也曏吾求之而弗獲獲之而莫吾售者雖¶自
以為功得乎夫既幸而獲之又幸而主人惟¶吾之聽而
<pb:KR4d0306_WYG_027-26a>
吾之術得用焉此非偶然何哉因自<md:KR4d0306_SBCK_027-24a>¶號曰偶然居士余
謂彦祥之言謙矣然觀世之¶士有術業同知慮同而措
之於事則成壊中否¶輙異者豈誠有工拙哉偶不偶故
爾莊生有言¶不龜手之藥一也或以封或不免於洴澼
絖洴¶澼絖固其所也封者非偶然乎徳感於天誠孚¶於
物事之至難者也昔之君子固有弭難弭之¶菑馴難馴
之暴而退焉自貶歸之於偶然者夫¶退焉自貶不足以
損其功而秪以重其美謙之¶所以有終吉也且凡世之
<pb:KR4d0306_WYG_027-26b>
役情於物者得之則¶哆然以喜不得則薾然以懼夫是
以氷炭雜襲<md:KR4d0306_SBCK_027-24b>¶而胷中亡須臾之寧焉惟有道之士視物
之徠¶如浮雲其去也如墮甑一付之天而莫留吾情¶夫
焉往而不自得邪彦祥之智未足以及此余¶特取其言
若弗自衒者故書以贈之¶
　　　邇言後序¶
余讀劉子邇言屢廢而歎有問者曰劉子之言¶常言也
子何歎之數乎余曰子以余為玩其文¶辭也耶若惟文
<pb:KR4d0306_WYG_027-27a>
辭之玩而已則劉子固常言也¶夫孰知其有功於學者
耶夫學莫先於知性知¶性而後知天天之畀於人者厚
而望於人者深<md:KR4d0306_SBCK_027-25a>¶蓋人之有生雖與物同而備二氣於身
根五常¶於心則夐與物異故必如堯舜之善而後可謂¶
盡性仁義禮智之端有一虧闕則以人眡物其¶間相去
者幾希夫人受此性於天猶其受任於¶朝也一理弗循
謂之違天一事弗治謂之曠官¶曠官可愧也違天獨無
愧乎天形我以人而我¶物之性我以善而我咈之是天
<pb:KR4d0306_WYG_027-27b>
之不才子世之¶狼疾人也孟氏七篇丁寧至矣而世莫
之省今¶劉子一書財數千言而於此蓋數數焉其首章¶
曰人之性天地之性也孔子以為貴孟子以為<md:KR4d0306_SBCK_027-25b>¶善其性
命之源可謂得之矣悟天理之本同憫¶世人之自賊故
其言精深痛切反復諄盡至投¶珠擲璧之喻冠猱服狙
之戒讀者為之凛然動色¶也吁謂之有功學者非歟雖
然余之知學幾三¶十年而聞道甚後使前乎數年得是
書而觀之¶未必不眡以為常言也玩華而遺實啜醨而
<pb:KR4d0306_WYG_027-28a>
棄¶醇余於是乃知返矣嗚呼有志於學者其尚懲¶余之
不敏也夫¶
　　　送潭州陳教授序¶
括蒼陳端父將教授於潭徵余言以為贈余方<md:KR4d0306_SBCK_027-26a>¶端憂不
能言也顧常竊病今之職於民者未嘗¶不曰治之難職
於士者未嘗不曰教之難也問¶之則曰俗嚚而難諭也
變詐百出而難察也是¶其所以治之難也至於士之難
一則甚於民蓋¶口於誼而𠂻於利者衆也蔚乎其文而
<pb:KR4d0306_WYG_027-28b>
駁乎其¶行者相踵也是其所以教之難也吁是則然矣¶
盍亦反而求諸身乎夫心者一身之主猶之有¶司為是
職治與教者也耳目焉手足焉皆聽命¶於心猶其禀治
與教者也以一心而御衆形至¶約也其能使之不隨所
嗜而遷乎其能使之動<md:KR4d0306_SBCK_027-26b>¶必以禮乎吾見物交物而引之
流而蕩者衆矣¶夫治之而弗馴教之而弗率則知忿而
疾之未¶聞耳目四體之不從令而能&KR0822;然自咎者蓋洙¶
泗之道闇鬱不行於世士自一命以上知治人¶而已故
<pb:KR4d0306_WYG_027-29a>
其朝夕所役役者大扺以求人之過而¶已反觀内省求
其身之過者未嘗致須臾之功¶焉至其效不若古人則
諉曰是俗之難治且治¶也抑不思其身之已治否耶吾
之所為其可以¶教未耶以不治之身而臨難治之民其
身之未¶足以教而尤其俗之不可以教此豈聖賢反本<md:KR4d0306_SBCK_027-27a>¶之意哉昔者顔子問為邦於夫子而夫子許之¶遡其用
功之地不過視聽言動四者而已夫視¶聽言動之不敢
忽豈蘄以正人哉然卒之已正¶而人莫不從者蓋是理
<pb:KR4d0306_WYG_027-29b>
也不惟吾有之人亦有¶之也開之則明倡之則應矣其
用力顧不甚約¶也况士之為士又非可以凡民例觀耶
潭維鉅¶藩昔者大儒經師接跡於此士之以學自名者¶
不知其幾千百吾子受命而為之師蓋信乎其¶難也已
雖然有道焉惟毋求之士而求之於身¶毋求之於身而
求之於心心之令能行於其身<md:KR4d0306_SBCK_027-27b>¶然後吾之教能行於其
士是故理之不可易也¶者吾子幸以為然則願併以告
夫今之治人者¶毋徒疾視其民而不知返也嘉定壬午
<pb:KR4d0306_WYG_027-30a>
月正元¶日西山真徳秀書¶
　去年春端父來潭余為斯文以贈書未竟¶而端父行
　明年初伏日閱舊稿得之遂録¶以授端父方余操筆
　時豈知與端父當㑹¶於此哉又豈知身任治人之責
　哉然則余¶之所以警端父者端父宜還以警余矣¶
　　　詠古詩序<md:KR4d0306_SBCK_027-28a>¶逹齋詠古詩若干篇余友龔君徳莊所作也古¶今詩人
吟諷弔古多矣斷烟平蕪凄風澹月荒¶寒蕭瑟之狀讀
<pb:KR4d0306_WYG_027-30b>
者往往慨然以悲工則工矣而¶於世道未有云補也惟
杜牧之王介甫髙才逺¶韻超邁絶出其賦息媯留侯等
作足以訂千古¶是非今吾徳莊所賦遇得意處不减二
公至若¶以詩人比興之體發聖賢理義之秘則雖前世¶
以詩自雄者猶有慙色也蓋徳莊少而學詩微¶詞奥㫖
既以洞貫而又博參於諸老先生之書¶沉酣反覆不極
不止其涵泳久故蘊積豐權度<md:KR4d0306_SBCK_027-28b>¶公故美刺審有本固如
是也雖然徳莊於此豈¶直區區較計已陳之得失哉憫
<pb:KR4d0306_WYG_027-31a>
時憂世之志亡¶以自發則一寓之於詩善善極其褒冀
來者之¶知慕也惡惡致其嚴冀聞者之知戒也名雖詠¶
古實以諷今此孤臣畎畝之心人見其優游而¶和平不
知其殷憂憤歎而至於啜泣也古者雅¶頌陳於閒燕二
南用之房中所以閑邪僻而養¶中正也衞武公作抑戒
以自警卒為時賢君以¶楚靈王之無道一聞祈招愔愔
之語懔焉為之¶弗寧詩之感人也如此於後斯義浸亡
凡日接<md:KR4d0306_SBCK_027-29a>¶其君之耳者樂府之新聲梨園之法曲而已其
<pb:KR4d0306_WYG_027-31b>
不蕩心而溺志者幾希矣今徳莊之作倘幸為¶太師氏
所采陳之王前歌工樂史朝吟夕諷其¶所啟悟感發顧
豈少哉夫春秋推見至隠善觀¶人者察其所安徳莊之
詩於前史所取或貶而¶絀之至悠悠之談所共寘議者
或乃明其不然¶是豈茍異者耶少正之誅匡章之辨衆
惡之察¶鄉原之譏有不得與俗同者聖賢原情之公心¶
春秋誅意之大法也世之憸夫鄙人姦媒閃睒¶自謂足
以誑當世惑方來而不知髙明閎逹之<md:KR4d0306_SBCK_027-29b>¶士洞見肝膈筆
<pb:KR4d0306_WYG_027-32a>
誅字撻曽亡遁情死者有知將¶恨其不及生而改也存
而可改者獨奈何其自¶棄哉嗚呼斯言悲矣其孰識余
之𠂻情也夫君¶名字徳莊逹齋其自號云¶
　　　攻媿先生樓公集序¶
鄮山參政樓公攻媿先生文集一百二十巻建¶安真某
伏讀而歎曰嗚呼此可以觀公立朝事¶君之大節矣蓋
公之文如三辰五星森麗天漢¶昭昭乎可觀而不可窮
如泰華喬嶽蓄泄雲雨¶巖巖乎莫測其巔際如九江百
<pb:KR4d0306_WYG_027-32b>
川波瀾蕩潏淵<md:KR4d0306_SBCK_027-30a>¶淵乎不見其涯涘人徒見其英華發越
之盛而¶不知其本有在也慶元初韓侂胄除知閤門¶事
忠肅彭公力諫詔改侂胄内祠彭公予郡公¶在𤨏闥極
論之云去者不復侍左右留者召見¶無時終不能逺時
侂胄之惡未著也既而竊弄¶國柄以黨論盡錮天下賢
士挑敵棄盟中外騷¶然天下始服公先見朱文公侍經
筵内批予¶祠公持其命不下曰當今人望儒宗無出熹
之¶右者奏雖寢然當邪說充塞之時首倡學者共¶尊朱
<pb:KR4d0306_WYG_027-33a>
公後卒賴其言而學禁遂開道統有續然<md:KR4d0306_SBCK_027-30b>¶則觀公平生
大節而後可以讀公之文矣公生¶於故家接中朝文獻
博極羣書識古文竒字文¶備衆體非如他人窘狹僻澁
以一長名家而又¶發之以忠孝本之以仁義其大典册
大議論則¶世道之消長學術之廢興善類之離合繫焉
方¶淳紹間鴻碩滿朝每一奏篇出其援據該洽義¶理條
逹者學士大夫讀之必曰樓公之文也一¶詔令下其詞
氣雄渾筆力雅健者亦必曰樓公¶之文也於乎所謂有
<pb:KR4d0306_WYG_027-33b>
本者如是非耶公既&KR0034;侂¶胄之鋒退居却掃者十有四
年嘉定初起為<md:KR4d0306_SBCK_027-31a>¶内相俄輔大政向來儔輩凋䘮畧盡而
公巋然¶獨存遂為一代文宗某嘗竊論南渡以來詞人¶
固多其力量氣魄可與全盛時先賢並驅惟距¶野李公
漢老龍溪汪公彦章及公三人而已念¶昔校藝南宮白
事東府或請言竟日或極論達¶旦某退而書紳終身誦
之其所以猶為當世善¶人君子所與而不遂為塗人之
歸者公之教也¶公季子冶以集序見命某何敢辭建安
<pb:KR4d0306_WYG_027-34a>
真某序<md:KR4d0306_SBCK_027-31b>¶　
　
　
　
　
　
　
<pb:KR4d0306_WYG_027-34b>
　
　
　
　
　
　
　
　西山文集巻二十七<md:KR4d0306_SBCK_027-32a>¶<md:KR4d0306_SBCK_028-1a>¶
<pb:KR4d0306_WYG_028-1a>
欽定四庫全書
　西山文集巻二十八¶
　　　　　　　　　　　　宋　真徳秀　撰
　　序¶
　
