# -*- mode: mandoku-view -*-
#+TITLE: 西山文集
#+DATE: 2015-09-23 10:24:27
#+PROPERTY: JUAN 49


　　潭州謁先聖祝文(癸未/正月)¶
昔某之治泉也惟節用愛人之訓是服是行其¶去之日
不獲辠於泉人頼此而已今者叨䝉上¶恩作屏南楚委
寄之重又非泉比将何以免責¶哉惟於所謂節用愛人
<pb:KR4d0306_WYG_053-1b>
者益勉其所未至焉某¶始祗謁於庭炯焉丹誠尚冀昭
鑒¶
　　　先賢祠¶祝文
濂溪先生周元公眀道先生程純公伊川先生<md:KR4d0306_SBCK_049-1b>¶程正公
武夷先生胡文定公五峯先生胡公南¶軒先生張宣公
晦庵先生朱文公聖學不眀千¶有餘載數先生相繼而
出遂續孔孟不傳之統¶可謂盛矣惟時湖湘淵源最正
蓋濂溪之生實¶在㫪陵而文定父子又以所聞於伊洛
<pb:KR4d0306_WYG_053-2a>
者設教¶於衡嶽之下張朱二先生接迹於此講眀論著¶
斯道益以光大然則天之生數公也所以幸天¶下與来
世而湖湘之幸抑又多焉頖宫有祠其¶来尚矣某雖不
敏然於數先生之學蓋嘗用其¶力者而庸駑之質欲進
未能叨恩假守用敬謁<md:KR4d0306_SBCK_049-2a>¶於祠下緬懐遺風當益自勵冀
於斯道或有聞¶焉施之有政庶乎寡過惟先生其相之
幸甚¶
　　　漢髙文帝¶祝文
<pb:KR4d0306_WYG_053-2b>
漢太祖髙皇帝太宗文皇帝惟漢之興緜祀四¶百深仁
厚澤肇於髙祖而成於太宗威神在天¶實相下土若時
楚服廟貌在焉惟二帝之心今¶之嘉恵湘民者亦無異
於昔之愛漢赤子也某¶叨恩假守敢不告䖍尚惟黙佑
俾克用乂¶
　　　漢長沙文王　長沙定王　長沙陶公¶祝文
傳曰君子賢其賢而親其親小人樂其樂而利<md:KR4d0306_SBCK_049-2b>¶其利是
以没世不忘也夫為政而使民沒世不¶忘斯亦難矣王
<pb:KR4d0306_WYG_053-3a>
之受命國於兹土蓋千有餘祀¶而民奉嘗之如一日也
嗚呼此豈可以智力求¶哉某叨恩假守敢不告䖍尚惟
黙佑俾克用乂¶
　　　三閭大夫忠潔侯屈公¶祝文
某之後先生也蓋千有餘祀而於離騷九章一¶讀一興
歎焉甚哉先生之忠於國也世降俗末¶媚佞成風過其
祠者可以泚厥顙矣某雖無似¶願師其人於千載之上
視事之始敢不告䖍履¶潔含忠益當自勉<md:KR4d0306_SBCK_049-3a>¶
<pb:KR4d0306_WYG_053-3b>
　　　賈太傅¶祝文
某之後先生也蓋千有餘載而於太息流涕之¶書一讀
一興嘆甚哉先生之忠於國也(下同/忠潔)¶
　　　端潔譚公¶祝文
譚端潔公昔新莽氏欺天誣衆盜有神器時則¶龔大夫
凜然抗節不食而死著在青史至今猶¶有生氣靖康之
難古昔所無而在廷之臣甘心¶屈膝於偽楚之庭者不
可勝數惟公秉志之死¶靡渝横流滔天中屹砥柱易名
<pb:KR4d0306_WYG_053-4a>
曰潔與龔同稱¶某叨領守符偶在公里顧瞻頖水祠像
在焉清<md:KR4d0306_SBCK_049-3b>¶風襲人千古不泯酹以巵酒嘅其永懐¶
　　　忠節十位¶祝文
昔者王厚之難晉氏危若綴旒惟時賢王實刺¶此州慨
然倡義志殱兇逆羣英恊輔共圖厥勲¶事雖蹉跌而一
時臣子知有逆順之理卒以滅¶賊其功豈不偉哉爰暨
本朝間關南渡敵兵深¶入蹂我湖湘卓哉四君寜死無
辱眀綸誕布錫¶以嘉名與晉諸賢實同廟祀激勸之指
<pb:KR4d0306_WYG_053-4b>
厥惟深¶哉某朅来殿藩獲瞻祠像酹以巵酒嘅其永懐¶
　　　春祭諸廟祝文<md:KR4d0306_SBCK_049-4a>¶春之有祈豈惟故事民之望嵗蓋出至情矧以¶非材甫
兹假守慨念長沙之故國也非樂土之¶舊風将蘄庶俗
之均安豈宜一榖之不稔肆陳¶菲饌用敬靈聰曰雨曰
暘願恊四時之叙多黍¶多稌迄臻百室之盈¶
　　　祭太守禮部朱公　山長監簿周君　安撫忠¶
　　　　肅劉公祝文(岳麓/書院)
<pb:KR4d0306_WYG_053-5a>
五閏搶攘六經掃地人文尚閟學校闕如美哉¶朱公来
守兹土以經術導民而書院之教以興¶賢哉周君繼長
是山以徳行見褒而書院之名<md:KR4d0306_SBCK_049-4b>¶以著中更圮廢亦既有
年維忠肅公丕振厥緒¶自堂而序輪奐一新教養之際
於焉大備三君¶子相去二百餘年而尊經勸學之心前
後如一¶祠像並設豈不宜哉某以非材繆塵分閫顧惟¶
&KR0565;徳何以長民教化所先敢不加意肅容祗謁¶如拜下
風勉紹前規庶㡬弗墜謹告
<pb:KR4d0306_WYG_053-5b>
　　　祭胡給事墓¶祝文
故武夷先生文定胡公之墓自熙寧以還新¶學孔熾春
秋一王之法闇而弗章公聞道伊洛¶慨然以尊君討賊
自任著為訓傳大義炳然使<md:KR4d0306_SBCK_049-5a>¶洙泗之道復明而荆舒之
禍以熄其有功世教¶可謂盛矣某自少讀公書考觀行
事髙山景行¶仰慕何窮九原不作竊用興歎兹叨上命
来¶鎮三湘惟公生於武夷而老於衡嶽既鄉閭之¶先哲
又道徳之宗師有墳其丘實在寓里屬拘¶印韍謁拜無
<pb:KR4d0306_WYG_053-6a>
從爰遣祠官敬陳菲薦仍禁止其¶樵牧且訪問其後人
興起士風庶其在是英靈¶未泯尚鑒此心尚饗¶
　　　祭胡侍郎¶墓祝文
昭告於故致堂先生侍郎胡公之墓惟公早侍<md:KR4d0306_SBCK_049-5b>¶家庭實
聞至道壮登侍從屢進昌言正章蔡弄¶權之誅斥汪黄
誤國之辠英風勁氣獨立不回¶旋觸權臣逺擯嶺海方
且心潜魯語之大訓臆¶誦温公之遺編著為二書垂耀
千古某以晚出¶幸同郷邦顧瞻丘塋適在郡境往致一
<pb:KR4d0306_WYG_053-6b>
酹慰其¶子孫歿而不忘鑒此誠意尚饗¶
　　　祭胡祠部¶墓祝文
故祠部郎中胡公之墓公以賢哲之嗣得家庭¶之傳著
通㫖一書亦既有功於聖筆對權臣數¶語尤足深折其
姦心興言髙風仰止惟舊往陳<md:KR4d0306_SBCK_049-6a>¶一奠用表寸誠尚饗¶
　　　祭胡五峯¶墓祝文
故五峯先生胡公之墓昔者洙泗之門髙弟甚¶衆獨曾
子傳之子思而子思傳之孟子為得其¶真自餘源逺末
<pb:KR4d0306_WYG_053-7a>
分散為異端其亦多矣某嘗竊¶謂子思之功在聖門為
最盛蓋上能大其師學¶而下能授之英賢卒昌斯文孰
與之匹維兩程¶氏講道河南曰謝與楊得其要㫖文定
早嵗俱¶從之游既誠其身復以教子公之生也氣稟特¶
殊玩心神明不舍晝夜優游自得抱道以終爰<md:KR4d0306_SBCK_049-6b>¶畀其徒
曰子張子斯文有託誰之力焉仰視子¶思庶㡬無媿某
以晩學緬懐遺風敬遣官僚往¶致一奠尚惟黙相於道
有聞尚饗
<pb:KR4d0306_WYG_053-7b>
　　　祈晴諸廟祝文¶
東作方興惟雨是仰此豈禱晴之時也哉蓋氣¶數乘除
最為可畏嬴於今則或縮於後此守臣¶之所甚懼也今
溝瀆川源在在充溢譬之飲食¶屬饜而已一或過度則
反為菑此又守臣之所¶甚憂也况積澇則麥為之傷食
濕則蠶為之病¶休戚所關皆非細事是用齋心潔慮禱
於有神<md:KR4d0306_SBCK_049-7a>¶埽除陰霾丕煥霽景在神直易爾以神之所易¶
解吏之所憂惟慈仁其亟念之幸甚謹告
<pb:KR4d0306_WYG_053-8a>
　　　嶽麓湘江祝文¶
祭法有之山川丘陵能出雲為風雨曰神又曰¶非此族
也不在祀典嶽麓湘江之為山川可謂¶能出雲為風雨
者矣而春秋之祀顧弗之及非¶曠典與属兹霖澇惕然
興懐方念即爽塏之地¶以望而祈焉熙暘遽升天宇清
霽矣是用易祈¶為謝且繼今以始與祈報之禮焉郡計
少紓又¶當立之壇壝永為嚴事之地神其大芘兹土錫<md:KR4d0306_SBCK_049-7b>¶之有年俾人知山川之功章灼不可誣如此豈¶不休哉
<pb:KR4d0306_WYG_053-8b>
謹告¶
　　　社稷祝文¶
凡禱祈之事必先社稷禮也属者霖雨過度㡬¶於靡神
不請矣而獨未及於土穡之神此某不¶知禮之辠也媿
懼之念方惕然於中而雲陰劃¶開霽景呈露矣是用躬
拜壇壝之下既以為響¶答之謝顧自今至於秋成其為
日尚逺而所望¶於神者益深惟時其雨暘無過與不及
俾年為¶有年則土為樂土其敢忘神之大恵也哉謹告<md:KR4d0306_SBCK_049-8a>¶
<pb:KR4d0306_WYG_053-9a>
　　　諸廟謝晴祝文¶
廼季春以来雨澤過度輙抒誠悃禱於有神朝¶夕嚴恭
以俟嘉命畏䝉響答若皷應桴甲子之¶朝垂霡沐矣清
風既發羣陰劃開宿麥将登庶¶㡬有望穉苖日茂抑又
可期嘉與斯民共拜靈¶貺尚惟矜憫迄畀有年謹告¶
　　　諸廟祈雨祝文¶
俗以仲夏再挾為分龍之日曰雨曰霽嵗之豐¶歉於是
而占焉儲粟之家亦必俟是日之雨然¶後肯泄其所藏
<pb:KR4d0306_WYG_053-9b>
以恵閭里其利害豈它日比哉<md:KR4d0306_SBCK_049-8b>¶載念湖湘實為凋俗嵗
雖告稔民食尚艱一有¶不登立見擠壑是用先期三日
以奔告於有神¶惟神愛民之心不減於守土之吏幸哀
而憐之¶賜以滂沛之澤則一稔可卜百憂以寛拜神之¶
賜寧有紀極謹告¶
　　　諸廟謝雨祝文¶
比以龍會之辰膏澤是望輒殫忱悃禱於有神¶荷神之
靈甘霔隨降有禱有謝惟禮之常爰飭¶有司肆嚴昭答
<pb:KR4d0306_WYG_053-10a>
然壬戌欲雨而遽晴甲子欲晴¶而小雨繇秕政之多有
且愚誠之未孚退自省<md:KR4d0306_SBCK_049-9a>¶循敢不祗懼尚蘄矜宥變沴為
龢迄俾有年庶¶全民命尚饗¶
　　　諸廟祝文¶
六月之雨聖人筆於麟經其不厭數也明矣惟¶潭之為
郡實瀕大江雨未彌旬則怒濤歕薄下¶田之稼凜乎其
可憂况益水之陽溈山之源以¶汎溢告而湘陰人以澇
聞矣則某之所以奔告¶致祈者其庸敢後乎惟神至仁
<pb:KR4d0306_WYG_053-10b>
早賜開霽庶全¶一稔以恵我民謹告¶
　　　諸廟祝文<md:KR4d0306_SBCK_049-9b>¶乃者分龍之望雨神既幸恵之矣雨足而慮溢¶又惟霽
之望焉求之於人且厭其數况神而可¶瀆乎然區區之
誠方動於中而杲杲之日已赫¶乎其在上矣嗚呼神之
格思不可度之如此繼¶自今其敢不愈敬之哉尊酒告
䖍匪以為報尚¶饗¶
　　　祈雨祝文
<pb:KR4d0306_WYG_053-11a>
七八月之間旱從古以来病之蓋良苖之将穟¶猶嬰兒
之欲長膏澤之弗繼猶乳哺之失時命¶之存亡於是焉
在其忍安視而弗以告乎惟神<md:KR4d0306_SBCK_049-10a>¶不愛須臾之勞以捄其
垂絶之命使民獲有年¶之賜則吏其敢忘神之功謹告¶
　　　祈雨諸廟祝文¶
昔者吕氏之書以秋行夏令為舛漢人論兊離¶之治亦
各有其時焉自履素商月有半矣而藴¶隆之虐方熾膏
潤之澤甚微誰謂九秋乃如三¶伏陰陽失叙莫甚於斯
<pb:KR4d0306_WYG_053-11b>
秕政干和敢不自省惟¶神赦吏之辠憫民之菑油然而
雨伯非特洗敲¶煩之氣抑以全豐稔之功稽首投誠立
俟嘉應¶謹告<md:KR4d0306_SBCK_049-10b>¶　　　祈晴祝文¶
乃者榖方華而旱某以為請而神畀之雨矣今¶者榖既
成而雨某又以為請神其可無意乎蓋¶前日之旱猶嬰
兒之失乳今兹之雨猶飽而将¶疾二者俱危道也然吏
知其危而憂之而已若¶夫憂之而人能捄之非神其孰
<pb:KR4d0306_WYG_053-12a>
望乎今事勢亟¶矣一日之雨則禾有一日之傷如拯溺
然不可¶緩也惟神母愛須臾之勞而賜以旬日之霽使¶
民不失終嵗之望神亦無廢前日之功謹告¶
　　　謝晴祝文<md:KR4d0306_SBCK_049-11a>¶秋大熟未獲方興銍乂之功雨三日為霖懼失¶豐穰之
望爰潔齋而有請荷慈憫之亟從開靈¶麓之嶷雲煥扶
桑之麗景霽逢甲子獲寛傷稼¶之憂時近孟冬行畢滌
場之役敢申祗謝仰答¶殊恩尚蘄彌月之晴迄保有年
<pb:KR4d0306_WYG_053-12b>
之慶臣某無任¶激切感荷之至謹告¶
　　　祈雪祝文¶
考記傳記雪為五榖之精故盈尺之瑞可占豐¶年非茍
然也比者涓選剛辰将有祈於祠下而¶誠意甫啓嘉應
遽形玉霙繽紛疇不欣覩是用<md:KR4d0306_SBCK_049-11b>¶易祈而謝因謝而祈願
於臘前錫以三白拜神¶之恵其曷敢忘¶
　　　祈晴祝文¶
廼自季春以来霖雨過度頗聞田里之間榖已¶播而厄
<pb:KR4d0306_WYG_053-13a>
於寒蠶方育而病於濕二者皆民之大¶事一或失望将
何恃以為生况榖價未平物情¶正鬱而陰霖弗止憔悴
可知此某所以憂愧怵¶惕而有祈於神也惟神之威靈
捄此宜無難者¶囬淑氣於暮春闓新晴於甲子使憔悴
者頓釋¶而憂愧者亦以少紓其敢忘神之大賜謹告<md:KR4d0306_SBCK_049-12a>¶　　　祈雨祝文¶
詩曰芃芃黍苖陰雨膏之言苖之方盛非雨無¶以滋之
也况仲夏之月其節曰芒種其候曰分¶龍必潤澤以時
<pb:KR4d0306_WYG_053-13b>
則豐穰可卜農書之占厥有常¶驗此某之所以奔告於
神而不敢後也自春以¶来民困貴糴今數月矣吏雖百
方以救之未能¶大有濟也惟入梅之後與分龍之日膏
澤應期¶而至則民之蓋藏者盡出糴賈不抑而自平此¶
在神一舉手之功爾矜民生之乆困察吏術之¶己窮惟
明神其垂意焉幸甚謹告<md:KR4d0306_SBCK_049-12b>¶　　　謝雨祝文¶
比以農書之占曰芒種曰分龍於望雨為尤切¶用敬禱
<pb:KR4d0306_WYG_053-14a>
於有神廼丁未遂雨甲寅之後三日之¶間又連錫以雨
鉅室之藏於是乎稍出而豐年¶之應於是乎可期荷神
之施腆矣維嘉糓之方¶苖猶穉兒之仰乳願神不倦於
賜而有以終之¶使乆困之民早遂一飽之樂則吏之所
以圖報¶者其曷敢有忘尚饗¶
　　　仰山祝文¶
惟山之威靈徳澤肇於大江之西而延及於重<md:KR4d0306_SBCK_049-13a>¶湖之南
有衆恃之以為司命屬者征行厄於風¶雪過袁之日有
<pb:KR4d0306_WYG_053-14b>
謁於王霽景遄開遂以善達惟¶時湘土離宫在焉頼神
之休自此焉始鞠躬拜¶謁其敢不䖍¶
　　　真武殿祝文¶
於皇上聖威神在天誕降福澤於民俾有寧宇¶某之祗
事為日乆矣叨恩分閫而靈宫在焉涖¶事之初敬伸謁
欵江湖之間沴氣易作尚惟慈¶憫弭於未然區區之誠
仰蘄昭鑒¶
　　　祈晴祝文<md:KR4d0306_SBCK_049-13b>¶
<pb:KR4d0306_WYG_053-15a>
比以霖雨過期煖氣弗効用祗謁於明神荷神¶之仁不
以為瀆煥晴光於甲子囬淑氣於暮春¶凡某所求厥應
如響顧何以得此於神哉惟時¶細民方苦貴糴併蘄矜
憫宻運化機俾氣序之¶不愆則蓋藏之畢出惟神其終
念之¶
　　　諸龍潭祈雨祝文¶
廼者甲寅以後之雨距今甫半月耳炎風烈日¶相為煽
薄故雖下田之水亦有竭告者况髙卬¶之地乎吏有從
<pb:KR4d0306_WYG_053-15b>
田間来者以為數日不雨則多¶稼可虞自聞斯言膺肺
如灼蓋民之窘於貴糴<md:KR4d0306_SBCK_049-14a>¶於兹半載矣盻盻焉惟早稼登
場是望以紓其¶困以捄其急者非常嵗比也今嘉榖方
苖而膏¶澤弗繼一或失望其将奈何此某之所以痛心¶
疾首而有禱於龍君之靈也郡紱所縻不克躬¶詣而遣
官以前惟龍君之神變迅速興雲雨以¶澤萬物直一嘘
吸間耳以一嘘吸之勞而可以¶救數十萬生靈之命龍
君其肯靳乎敢冄拜以¶竢
<pb:KR4d0306_WYG_053-16a>
　　　上封雷池祝文¶
廼者尉掾之行已控忱詞請命於龍君矣區區<md:KR4d0306_SBCK_049-14b>¶悃誠尚
慮未徹謹洊遣簿正以前蓋信宿以来¶旱氣爞爞益甚
前日大田多稼凜然可虞龍君¶而不亟捄之則後雖賜
雨将無所及矣幸哀而¶憐之不惜一嘘吸之勞而全數
十萬生靈之命¶龍君之功之徳所以簡於上帝者又将
如何哉¶敬冄拜以俟¶
　　　靈湫請水祝文
<pb:KR4d0306_WYG_053-16b>
間以旱勢可憂遣官致禱於靈湫矣(小洲曰/祠所)今¶旱氣日
熾其為可憂又甚於前念非躬禱不可¶印綬所縻願莫
之遂是用恭迎靈湫之水安奉<md:KR4d0306_SBCK_049-15a>¶於郡庭(中洲曰恭/迎神位)伏願
章示威神使油雲鬱興¶陰風慘變從車蓋而来崇朝之
頃霈為大雨則¶龍君之有大造於兹土也其可以限量
計哉某¶謹帥吏民敬共以俟¶
　　　零陵王廟祈雨祝文¶
惟王之威靈著於湘土某知所敬仰乆矣嵗時¶禱祀諉
<pb:KR4d0306_WYG_053-17a>
諸有司而不以身親焉則某之辠也今¶旱勢甚酷羣情
嗸嗸學校之士以為王於旱潦¶之求無不響答特未嘗
顓有請而已某是用矍¶然為愧且懼俯伏祠下控誠而
拜禱焉幸哀斯<md:KR4d0306_SBCK_049-15b>¶民亟賜以雨使嵗事獲全而人無流莩
其所以¶圖報於王者其曷敢有忘¶
　　　西濟王後殿祈雨祝文¶
維聖母有池靈變甚異見於崇寧間守臣李¶閌之記屬
兹亢旱羣情皇皇而此邦之民乃有¶以刻文来告者某
<pb:KR4d0306_WYG_053-17b>
甚恨知之不蚤也謹命幙僚¶恭伸禱請伏惟慈仁亟彰
嘉應使膏澤隨霈嘉¶榖獲全則某所以答靈休而侈神
貺者其曷敢¶不䖍敢冄拜以請¶
　　　南嶽火徳星君祝文<md:KR4d0306_SBCK_049-16a>¶比因亢旱䖍致禱祈恭遇南方火徳執法星君¶正臨軫
宿下照長沙臣已卜日躬修醮謝冀䝉¶福佑潜弭旱災
而臣適有瘡瘍之疾未敢祗謁¶髙真謹令儒林郎武安
軍節度推官趙希㦂先¶詣殿庭代陳忱悃伏望聖慈俯
<pb:KR4d0306_WYG_053-18a>
賜矜憫推旱魃¶於熾張之際霈甘霖於愆亢之餘俾嵗
事獲全¶民命可續嘉與闔境王靈共拜更生之恩謹俟¶
疾平亟酬忱願仰祈聖察¶
　　　社稷風雨雷神祈雨祝文¶
天乆不雨良苖将槁嗸嗸下民大命近止肆陳<md:KR4d0306_SBCK_049-16b>¶菲薦力
請於神膏澤沛然恭俟嘉應¶
　　　岳麓湘江祈雨祝文¶
諸侯之軄當祀山川(岳麓云靈麓巍巍/江湘云湘江洋洋)此土之¶望肇新
<pb:KR4d0306_WYG_053-18b>
壇壝亦既訖工属兹亢暘敬伸禱請雲¶興膚寸澤洽一
方願彰厥靈以拯民命¶
　　　諸廟祝文¶
在詩有之旱既太甚藴隆蟲蟲又曰旱鬾為虐¶如惔如
焚昔蓋聞之今乃親見咎由牧守民焉¶何辜以神之仁
非無意於濟物者而懇祈屢矣¶迄未之應母乃天數流
行有非神所得専者乎<md:KR4d0306_SBCK_049-17a>¶采諸衆言惟碧王之醮功力最
大已㳙良日祗¶按(闕/)科螻蟻之誠懼難上達願神哀此
<pb:KR4d0306_WYG_053-19a>
下土亟¶控請於昊穹庶㡬囬眷佑之仁而膺潤澤之賜¶
使大田多稼不至甚損而生靈之命尚或可全¶所以圖
報於神者其曷敢有已¶
　　　祠山忠靖祝文¶
維帝王威靈蓋已受命穹昊為百神之宗其於捄¶旱亁
致雨澤非難事也迎奉以来㡬兩旬浹嘉¶應屢(闕/)而膏
施尚屯意者公庭煩媟之地非神¶之所安是用還於靈
祠就伸禱請<md:KR4d0306_SBCK_049-17b>¶
<pb:KR4d0306_WYG_053-19b>
　　　諸廟祝文¶
自龍君之来境内之雨者屢矣然潤澤則有之¶而霑洽
則未也或謂龍之為神動則升霄漢靜¶則安江潭公庭
之煩媟非所樂也是用還於靈¶湫(五龍安濟/云靈祠)就伸禱請
今旱勢極矣蚤稼之傷¶者已不可復全而下田晩稻茍
得一雨霈然充¶溢則尚庶㡬中熟之望龍君亦何靳一
嘘吸之¶勞而不以捄千萬人於溝壑乎菲薦肅陳以寓¶
誠意尚惟歆饗亟副所期
<pb:KR4d0306_WYG_053-20a>
　　　洞陽祝文<md:KR4d0306_SBCK_049-18a>¶間者旱暵為虐既靡神不舉矣采之衆論乃白¶威靈之
章灼莫洞陽若顧未嘗致請焉此某不¶敏之辠也是用
諏僚屬以往拜於庭而遣之區¶區此心蓋已飛馳於靈
湫之上矣今旱氣如焚¶耗斁已極而奔霆走電大霈甘
雨在龍君之力¶為無難願以一嘘吸之勞而救千萬人
溝壑之¶難非惟斯人䝉澤吏亦與受賜焉圖報之典不¶
敢忘也謹冄拜以俟
<pb:KR4d0306_WYG_053-20b>
　　　社稷以下祝文¶
間者将用道家法致禱於紫微太乙之尊念螻<md:KR4d0306_SBCK_049-18b>¶蟻之誠
未易上達也則有謁於神願為請命昊¶穹亟賜之雨越
孟秋戊戌陰雲鬱興膏澤宻布¶實維明神陰相之力然
旱亁既乆滲漉未深雖¶槁苖少蘇而溝塍之水則洞竭
猶昔也立秋之¶期近在旦暮事勢亟矣及今而雨足則
早稼之¶未損者猶可全一或少遲則晩苖之方茂者亦¶
告病矣危機交急莫甚斯時是用不避瀆煩復¶伸懇請
<pb:KR4d0306_WYG_053-21a>
以神之仁必不忍為賜之不竟也敢跼¶蹐以俟¶
　　　五處龍王　上封雷池祝文<md:KR4d0306_SBCK_049-19a>¶比繇舛政召致旱災有謁於龍君之靈龍君數¶不以為
瀆曰是知過而能自儆者也入秋以来¶屢賜之雨雖早
稼或虧而晩苖甚茂儻白露之¶前更賜一冄之雨則嵗
功畢矣謹命僚屬且謝¶且祈龍君之仁其尚念之¶
　　　祭龍壇祝文¶
比以時澤未浹古之雩祀有所謂象龍致雨可¶考蓋三
<pb:KR4d0306_WYG_053-21b>
代之禮也乃立壇壝将徧象五方之龍¶而致禱焉自北
而東雨已隨之嗚呼其亦可謂¶靈也已肆命邑長祗謝
於神白露之前更蘄甘<md:KR4d0306_SBCK_049-19b>¶霔迄為有年則某将廟而祀之
不敢忘龍君之¶徳也¶
　　　諸廟謝雨祝文¶
比以亢旱有禱於神入秋以来屢霈甘澤雖蚤¶稼少損
而晩禾勃興神之為賜大矣不腆菲薦¶於以告䖍尚惟
終恵迄遂中熟
<pb:KR4d0306_WYG_053-22a>
　　　諸廟祈雨祝文¶
乃者蚤稼将登既厄於夏旱矣今晩苖方盛而¶雨復不
時是猶尫羸之人一疾未瘉而冄疾隨¶之也嗚呼此豈
明神之所忍邪甘霖沛然一洗<md:KR4d0306_SBCK_049-20a>¶枯槁在神特指顧之力
而民免溝壑之憂冄拜¶以祈上俟嘉應¶
　　　諸廟謝雨祝文¶
比以嘉榖将登雨弗時至用有謁於明神¶誠意甫殚孚
答如響霈然膏澤髙下均霑神之為賜¶盛矣今距收刈
<pb:KR4d0306_WYG_053-22b>
之期尚隔旬月惟無暴風無淫¶雨則晚稼有十全之功
斯民遂一飽之樂神其¶終恵之幸甚¶
　　　佑聖祝文¶
欽惟佑聖芘此一方雨暘之祈遄應如響一新<md:KR4d0306_SBCK_049-20b>¶殿宇庸
答神庥工役方興不無震動惟神宻相¶迄用有成¶
　　　保安赦祭諸廟祝文¶
聖皇臨御餘三十年翼翼小心對越無媿兹愆¶調豫率
土驚欽憂奉祭書禱於靈嶽(諸廟云/靈壇)願¶言降監(諸廟云/降格)
<pb:KR4d0306_WYG_053-23a>
宻佑聖躬即遂清寧以福方夏¶
　　　起夢筆書堂告土地祝文¶
某惟此山得名自江憲公始先正楊文荘又嘗¶讀書於
兹某也不材敢望前哲屬以屏居窮巷¶思得山林閒曠
之地以為藏修息遊之所而僧<md:KR4d0306_SBCK_049-21a>¶以是告捐田數畆質而
為草堂揆日之良肇庀¶工役朽材腐瓦茍以集事惟神
黙相亟臻厥成¶謹告¶
　　　祭大仙祈雨祝文
<pb:KR4d0306_WYG_053-23b>
嗚呼嘘風霆噴雨霧變化倐忽莫如南臺百丈¶之山而
普照靈澤實以帝念典司其間夫以佛¶道之尊仙道之
大固萬靈之所聴命而巖洞之¶幽邃湫淵之深窈又神
龍之所蟠宜其百數十¶年以旱致禱者莫不猶響之斯
答未嘗有如今¶日之艱豈佛與仙之仁無意於捄此土
之厄乎<md:KR4d0306_SBCK_049-21b>¶抑天時之當爾而天意之未還嗚呼昔嵗之饑¶
民病極矣雖去冬一稔曽未蘇其痍瘢儻或冄¶歉則顛
連於溝壑歗呼於山谷殆将何所不有¶豈容一日之少
<pb:KR4d0306_WYG_053-24a>
安然則今兹之豐㐫乃民命存¶亡之决而賜雨之淹速
則又豐㐫之所闗此某¶之所以望雲霓而涕泗瞻原野
而辛酸也吾佛¶與仙之仁於此而不亟捄則是寘斯人
於度外¶而坐視其塗炭昊穹至仁必不忍以萬物為芻¶
狗吾佛與仙儻為斯人而力請則天意一囬化¶驕陽而
為霖雨殆猶反掌之非難嗚呼事勢迫<md:KR4d0306_SBCK_049-22a>¶矣民望極矣吾
佛與仙真之捄不可不亟矣是¶用寫哀誠而嘑愬敢罄
竭其肺肝興𤣥雲之靉¶靆沛大雨之瀰漫起禾稼之将
<pb:KR4d0306_WYG_053-24b>
枯洗瘡痍而復¶完則某将大書深刻於巖石之上昭聖
功之不¶刋嗚呼謹告¶
　　　再祭大仙祈雨祝文¶
嗚呼旱勢酷矣三日不雨則髙下之田蚤晩之¶稼皆無
遺育矣方来之禍将無䇿以捄而生民¶之命不可以復
續夫以普照靈澤之仁寧顧恝¶然於此今翠峰龍君之
来衆聖咸集豈不能力<md:KR4d0306_SBCK_049-22b>¶囬造化而為一方生民之福敢
殚誠以致祈冀¶響應之遄速也謹告
<pb:KR4d0306_WYG_053-25a>
　　　三廟祝文¶
某奉祠竊粟無補秋毫兹叨誤恩復臨舊郡控¶免弗獲
㳙吉問涂惟神黙相此行俾長㓜均安¶道路無虞到郡
之日舉措適宜利澤及物前有¶粗立之效鄉閭寧謐災
沴不生後無卻顧之憂¶則拜神之賜大矣不腆酒殽具
将誠意¶
　　　武濟廟祝文¶
昔者漢室龍興王實舉百粤之師佐寛仁之主<md:KR4d0306_SBCK_049-23a>¶滅强暴
<pb:KR4d0306_WYG_053-25b>
之敵措天下於乂安功烈偉矣廟食閩¶中垂二千祀而
䕶國之忠庇民之恵益有加焉¶比嵗盜起汀樵一道震
駭盪除兇孽雖王師致¶討之力而黙扶陰佑頼神之賜
為多駿騎騰山¶紺蜂螫賊靈應彰灼有不可誣者某猥
以非材¶分符舊服維泉為郡實王統臨之下是用䖍修¶
謁欵控露寸衷尚惟慈仁宻垂鴻覆俾封域晏¶寧菑害
寢息或有為民禱請者當北鄉祠庭而¶扣懇焉一念之
誠當䝉昭答不腆牲醴維以薦¶忱<md:KR4d0306_SBCK_049-23b>¶
<pb:KR4d0306_WYG_053-26a>
　　　五龍堂祝文¶
五龍之祠於祀典為最重某之至也嘗命官僚¶分謁而
未克躬拜於庭屬以霖雨過度惕然不¶敢寧訊之幙屬
謂王神靈變化莫測所當先禱¶焉用敢齊心有請願王
以一嘘吸之間豁閒陽¶明屏除陰沴留此嘉澤以時施
焉庶㡬穉苖獲¶全豐嵗可望某與邦人将戴施於無窮
其曷敢¶忘報¶
　　　洛陽橋祝文
<pb:KR4d0306_WYG_053-26b>
某䝉恩分符再涖南土適當凋瘵之極未知振<md:KR4d0306_SBCK_049-24a>¶起之方
唯當誠意正心克己勵行拯民如飢溺¶逺利如垢汙期
以朞年盡銷愁歎儻或有渝斯¶志不敢復度此橋¶
　　　又¶
某之始至嘗有矢言在官朞年刻勵唯謹雖煩¶苛粗省
而恵利未周回省初心媿負多矣叨恩¶有行未離本道
茍可以芘吾民者不敢不力惟¶神其終相之¶
　　　西峽江祝文
<pb:KR4d0306_WYG_053-27a>
某携家之鎮宵濟於江若時之春風濤方壮維<md:KR4d0306_SBCK_049-24b>¶神黙相
如席之平不腆醪羞将此誠意¶
　　　蓋竹廟祝文¶
某叨恩出守舊郡是臨道於靈祠敢陳菲薦惟¶王黙佑
俾征涂之間災疾弗作到郡之後舉措¶適宜民俗妥安
舊觀以復庶無負朝家起廢之¶意異時代還謹當俯僂
以謝靈貺¶
　　　南劍州判官㕔土地祝文
<pb:KR4d0306_WYG_053-27b>
某少遊幕府實藉神庥由此登朝浸叨華貰十¶有六年
之間兩守泉南皆謁欵於神示不忘本¶也不腆牲酒於
以告䖍神其聴之介以景福<md:KR4d0306_SBCK_049-25a>¶　　　水口鎮廟祝文¶
某祗戍泉山道出祠下将就舟楫以達於大義¶之津惟
神威徳被於逺邇願垂洪覆俾順風安¶流無有驚阻則
䝉施大矣不腆牲酒於以告䖍¶明威赫然尚其顧享¶
　　　泉州謁先聖祝文
<pb:KR4d0306_WYG_053-28a>
某昔嵗守泉慚無善状兹由閒散被命復来或¶謂舊政
則易孚舊民則易治嗚呼聖門之教一¶曰敬二曰信况
以千里提封之廣萬民宅生之¶重而可以易眡之乎先
儒有謂近世之臨舊鎮<md:KR4d0306_SBCK_049-25b>¶者政聲率不逮前由其有易心
也矧某之愚其¶敢少忽兢兢朝夕若履春氷庶㡬萬一
或免於¶戾於皇元聖尚式教之¶
　　　東嶽祝文¶
某昔者守泉首末三年年榖洊登冦攘寢息公¶私少事
<pb:KR4d0306_WYG_053-28b>
逺近晏然豈某之智力能致是哉實神¶大芘斯民而錫
之福也今復被命此来惟㢘惟¶仁惟公惟勤所以自勉
者不敢不用其至若乃¶人力所不及神其嘿佑之俾二
氣均調百嘉咸¶遂田野安妥纎塵不驚豈惟某之踈拙
獲免厥<md:KR4d0306_SBCK_049-26a>¶愆斯民實被如天之施¶
　　　朱文公祠祝文¶
某不佞自少讀先生之書知理之與事同出一¶源而明
徳者固新民之本也二十年間洊更麾¶節亦知勉乎此
<pb:KR4d0306_WYG_053-29a>
矣然窮理未精故應事多舛明¶徳之功未至而求民之
新得乎被命重来益深¶祗懼尚思自勉庶有進焉¶
　　　忠孝祠祝文¶
某昔者試郡立二公之祠於此慕而效之蓋将¶終身焉
去之朞年而執親喪不敢忘致哀之誼<md:KR4d0306_SBCK_049-26b>¶入踐近班兼陪
經幄亦思盡責難之益忠孝大¶端粗知自勉揆之前修
可媿實多被命復来式¶瞻遺像髙山景行有慨於中酹
以一巵凜然興¶敬
<pb:KR4d0306_WYG_053-29b>
　　　蔡忠恵公祝文¶
惟公兩牧是邦徳政在民至今未泯某實何人¶亦叨冄
至緬懐遺跡可效可師朝夕恪恭庶㡬¶萬一¶
　　　王忠文公祝文¶
公之守泉才閲嵗爾而徳政在人有百年之思<md:KR4d0306_SBCK_049-27a>¶間者祠
宇之修某為之記蓋嘗妄論一二矣兹¶由間舘冄玷守
符緬懐清風益加敬慕九原可¶作非公誰歸<md:KR4d0306_SBCK_049-27b>¶　西山文集巻五十三

<pb:KR4d0306_WYG_054-1a>
欽定四庫全¶書<md:KR4d0306_SBCK_050-1a>¶　西山文集巻五十¶四
　　　　　　　　　　　　宋　真徳秀　撰
　　祝文¶
　
