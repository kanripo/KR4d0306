# -*- mode: mandoku-view -*-
#+TITLE: 西山文集
#+DATE: 2015-09-23 10:24:24
#+PROPERTY: JUAN 25


　　鉛山縣修學記¶
鉛山學自淳熙中蔣侯億修之距今紹定初元¶適五十
祀矣曏之修者益壊士無所於業縣方¶疲於供億何暇
議學校事誦絃之音至或曠歲¶弗聞呉興章侯來環眡
<pb:KR4d0306_WYG_025-1b>
太息亟思所以復其舊¶者居未幾政修財羡廼度功而
賦役焉首闢肄¶業諸齋更櫺星門繕藏書樓升從祀於東
西廂¶祀先賢於某所由内逹外莫不煥然矣又惟廪<md:KR4d0306_SBCK_025-1b>¶士
之儲未裕則括廢寺若絶家田合若干畝充¶𣙜入之取
征𣙜錢三萬佐其廢士之業於斯者¶得以優游砥礪益
富厥藝是歲秋賦登名倍他¶日明年對大庭者凡六人
士讙然曰我侯教育¶之效也則以書來屬識厥事某惟
淳熙之役子¶朱子實記之格言丕訓昭揭星日某何人
<pb:KR4d0306_WYG_025-2a>
斯而¶敢嗣音獨嘗熟讀乎記之辭有曰古者以徳行¶道
藝教其民學者於日用起居食飲之間既無¶事而非學
其於羣居藏修游息之地亦無學而¶非事於虖斯言至
矣試相與闡繹其義可乎蓋<md:KR4d0306_SBCK_025-2a>¶古者學與事一故精義
所以致用而利用所以¶崇徳後世學與事二故求道者
以形器為粗迹¶而圖事者以理義為空言此今古之學
所以不¶同也自聖門言之則灑掃應對即性命道徳之¶
㣲致知格物即治國平天下之本體與用未嘗¶相離也
<pb:KR4d0306_WYG_025-2b>
自諸子言之則老莊言理而不及事是¶天下有無用之
體也筦商言事而不及理是天¶下有無體之用也異端
之術所以得罪於聖人¶者其不以此歟世降益末為士
者壹以辭藝為¶宗内無窮理盡性之功外無開物成務
之益此<md:KR4d0306_SBCK_025-2b>¶子朱子所為深憂而屢歎也今之學者誠知學¶
不外乎事事必原於學講論省察於二者交致¶其力則
其業為有用之業及其至也其材皆有¶用之材其仁足
以成已其智足以成物然後為¶無負於鉅人碩師之教
<pb:KR4d0306_WYG_025-3a>
而亦賢大夫所蘄於士¶也若夫羣居終日惟琱鏤琢刻
是工於本心之¶理不暇求當世之務不暇究窮居無以
獨善得¶志不能澤民平生所習歸於無用而已是豈朱¶
子立言開教之指亦豈吾侯所為作成爾士之¶意哉侯
名謙亨字某嘗令揚之㤗興又宰斯邑<md:KR4d0306_SBCK_025-3a>¶(闕/)
　
　
　
<pb:KR4d0306_WYG_025-3b>
　
　
　
　
　
　
　　　敬思齋記¶
予友曹晉伯取曲禮首章之義命其齋曰敬思¶而屬予
<pb:KR4d0306_WYG_025-4a>
為記予惟此章之約不過數言而修身¶治國之事略備
其與大學中庸蓋異篇而同指<md:KR4d0306_SBCK_025-3b>¶也今吾晉伯能掇其大
要書而揭之以當槃盂¶之銘非有志於學疇克爾然敬
一也而貫乎動¶靜故有思不思之異焉七情未發天理
渾然此¶心之存惟有持養當是時也無所事乎思情之¶
既發淑慝以分幾㣲弗察毫末千里當是時也¶始不容
不思矣無思所以立本有思所以致用¶動靜相須其功
一也然聖賢所嚴尤在於靜深¶居燕處怠肆易萌操存
<pb:KR4d0306_WYG_025-4b>
之功莫此為要曰毋不¶敬者兼動靜而言也曰儼若思
則專以靜言矣¶方靜之時何思何慮而曰若思何也猶
鑑之明<md:KR4d0306_SBCK_025-4a>¶雖未炤物能炤之理無時不存心之虛靈洞逹¶
内外思慮未作其理具全正襟肅容儼焉弗動¶而神明
昭徹若有思然以身體之意象自見彼¶䝉莊氏之說則
曰形可使如槁木心可使如死¶灰夫吾之不思所以為
有思之地而彼之不思¶則欲委其心於無用焉異端誤
人毎每如此使¶心而無用則參贊化育貫通神明何所
<pb:KR4d0306_WYG_025-5a>
本之彌¶綸萬化利澤千祀何所發之故曰寂然不動感¶
而遂通天下之故論至聖人然後亡弊晉伯其¶尚實體
於兹動靜循環無往非敬則其有思者<md:KR4d0306_SBCK_025-4b>¶寂之感其無思
者感之寂涵養功深久將自熟¶空言亡補其尚戒之¶
　　　浦城縣㕔壁記¶
浦城主簿㕔由中興至今無壁記長樂陳公來¶廼記之
夫簿卑職也自漢人以枳棘喻謂非鸞¶鳳所宜棲則其
輕也久矣陳君以文鳴天子學¶擢太常第由吏部選居
<pb:KR4d0306_WYG_025-5b>
是官宜若不屑為而君¶孶孶所職弗少懈埀代矣且朝
夕自立若始至¶然夫官無崇卑顧所以居之者何如耳
茍得人¶焉雖斗食吏猶能盡其職即非其人雖山岳之<md:KR4d0306_SBCK_025-5a>¶任亦輕姑即吾邑觀之自宋興以來仕於斯¶者不知其
幾而寥寥數百祀惟古靈陳公之名¶獨傳是亦一主簿
耳或曰公去而通顯故傳是¶不然夫公之登諫垣侍講
席爭新法薦正人宏¶論峻節固表表一世然邑之民弗
知也所知者¶主簿時事爾使公去是弗大顯其名亦傳
<pb:KR4d0306_WYG_025-6a>
故可¶傳在人不在官若職今陳君書此石也將使後¶之
人指石而議曰孰清如氷孰洿如泥孰偉然¶特立孰汩
焉突梯(楚辭突/梯脂韋)是不可畏矣乎是何¶不謹其所以傳者
乎君名逢寅字某其居與古<md:KR4d0306_SBCK_025-5b>¶靈同氏又同蓋企前修而
願學者也記之所書¶起建炎迄寳慶凡三十四人云¶
　　　昌黎濓溪二先生祠記¶
天地能自立乎曰㣲聖賢則天地之經不正烏¶乎立生
民能自安乎曰㣲聖賢則生民之極不¶建烏乎安天之
<pb:KR4d0306_WYG_025-6b>
生聖賢也其意固有在也若為¶老氏之學者曰天有柱
地有維若皆依形而立¶者吁天地果以形而立其不以
形而壊乎夫人¶性之有五常人道之有五品此即所以
天之柱¶地之維而有生之類所恃以為安者也一柱傾<md:KR4d0306_SBCK_025-6a>¶則墊一維弛則墮若昔聖賢所謂更相扶植而¶不敢後
者以是焉爾堯舜至於周公扶植之功¶見於事孔子至
於孟子扶植之功見於言言之¶與事若或不同然春秋
成而亂賊之禍熄楊墨¶距而禽獸之道消其有功於天
<pb:KR4d0306_WYG_025-7a>
地生民則一而¶已矣烏乎此聖賢之統紀所以不可不
續與自¶孟子没而聖學失傳漢儒若董仲舒氏揚雄氏¶
皆嘗以道自鳴而性命之源則有所未究然賴¶其言而
世之學者猶知尊道誼尚名教天理民¶彞未盡泯絶則
亦不可謂非其力也鄉使申蘇<md:KR4d0306_SBCK_025-6b>¶莊墨之徒獨行乎中國
其不胥為夷者幾希故¶嘗謂堯舜周孔之開皇極創造
勛也漢世諸¶儒則區區持守而已自漢至唐而有韓子
自唐¶至本朝而有周子其斯道之中興乎蓋昔者¶聖人
<pb:KR4d0306_WYG_025-7b>
言道必及器言器必及道盡性至命而非¶虛也洒掃應
對而非末也自清净寂㓕之教行¶乃始以日用為粃糠
天倫為疣贅韓子憂之於¶是原道諸篇相繼而作其語
道徳也必本於仁¶義而其分不離父子君臣之間其法
不過禮樂¶刑政之際飲食裘葛即正理所存斗斛權衡
亦<md:KR4d0306_SBCK_025-7a>¶至教所寓道之大用粲然復明者韓子之功也¶自湯
誥論降𠂻詩人賦物則人知性之出於天¶而未知其為
善也繼善成性見於繫易性無不¶善述於七篇人知性
<pb:KR4d0306_WYG_025-8a>
之善而未知所以善也周¶子因羣聖之已言而推其所
未言者於圖發無¶極二五之妙於書闡誠源誠立之指
昔也太極¶自為太極今知吾身有太極矣昔也乾元自
為¶乾元今知吾身即乾元矣有一性則有五常有¶五常
則有百善循源而流不假人力道之全體¶煥然益明者
周子之功也二子之學雖所造不<md:KR4d0306_SBCK_025-7b>¶同而其扶持天常植立
人極要皆有功於百世¶者紹定元年長樂朱侯令袁之
萬載謂昌黎公¶在唐實自潮移守袁而濓溪先生亦嘗
<pb:KR4d0306_WYG_025-8b>
攝縣之¶瀘溪鎮遺風餘韻在人未泯廼即學宫講堂之¶
東為堂三楹繪其象以祠書來曰願有識某惟¶韓子之
於是邦雖善政良法有以及人而世之¶相去蓋已甚逺
若周子則暫涖焉治教所施有¶不得而聞者然則侯之
祠之也果何為耶意者¶天經地義之所存一或失政則
民有不得其生¶者二子之道施之是邦者有限而播之
天下者<md:KR4d0306_SBCK_025-8a>¶無窮此其祠之之指也學於斯者盍味其言而¶
思其人屹乎若泰山北斗之瞻粹乎若光風霽¶月之挹
<pb:KR4d0306_WYG_025-9a>
知道之大用常流行乎天下而其全體¶具於吾心則知
所以用力之地矣蓋韓子言其¶用而體未嘗不存周子
言其體而用亦不外是¶也察體用之一源合知行於一
致學者其思所¶以用其力哉若夫惟筆舌談說是工而
亡反躬¶踐履之實甚者以惑世賈利焉是則二君子之¶
罪人也有志之士其尚戒諸侯名起章字章之¶予之畏
友云<md:KR4d0306_SBCK_025-8b>¶　　　矩堂記
<pb:KR4d0306_WYG_025-9b>
予友祝君士表取大學絜矩之義名其堂而屬¶予以記
予不佞然用力於此則有年矣始吾惡¶𨽻於已者之不
忠也故其立朝寜以盡言獲辠¶而不敢不以父事吾君
惡長人者之不仁也故¶其居官寜以捄菑獲謗而不敢
不以子視吾民¶嘗以掾屬事臺府矣其情不吾察吾患
焉故為¶長吏必思所以通其下之情嘗以監司臨所部¶
矣其令不吾行吾病焉故雖為一道帥而於使¶者之命
未嘗忽私居而撓公府吾嘗不平之故<md:KR4d0306_SBCK_025-9a>¶於其所寓不敢
<pb:KR4d0306_WYG_025-10a>
以毫髪干焉大家而朘細民吾¶嘗弗直之故於鄉黨隣
里雖無以厚之而亦不¶敢傷之也凡若是者蓋廪廪焉
猶懼其弗蔇今¶君乃能揭於其居而銘之以自警鄉之
儒先長¶者又為旉析其義至矣盡矣而尚奚予言之求¶
雖然斯道之難也久矣昔者子貢問一言可以¶終身行
之者夫子告之曰其恕乎已所不欲勿¶施於人他日又
問我不欲人之加諸我吾亦欲¶無加諸人則告之曰非
爾所及也夫以己度人¶而不敢施之以所惡此恕之事
<pb:KR4d0306_WYG_025-10b>
而仁之方所謂<md:KR4d0306_SBCK_025-9b>¶絜矩者也物我並觀造化同量公平周
溥出於¶自然是則仁者之事不待絜而無不矩矣此淺¶
深髙下之分非獨以勵子貢而已仲弓之賢亞¶於顔子
至其問仁必以是語之自非聖人未有¶不由恕而至仁
者故孟子亦曰强恕而行求仁¶莫近焉恕必以强言蓋
明用力之難學者當以¶強矯自勵云爾夫恕之所以難
者何也道心惟¶㣲物欲易錮私見一立人已異觀天理
之公於¶是遏絶而不行矣有志於仁者當知穹壤之間
<pb:KR4d0306_WYG_025-11a>
與吾並生莫非同體體同則性同性同則情同<md:KR4d0306_SBCK_025-10a>¶公其心
平其施有均齊而毋偏吝有方正而毋¶頗邪帥是以往
將亡一物不獲者此所謂絜矩¶之道也然大道既言絜
矩而繼以義利者豈異¶指哉利則惟已是營義則與人
同利世之君子¶平居論說孰不以平物我公好惡為當
然而私¶意横生莫能自克者以利焉爾利也者其本心¶
之螟蟊正塗之榛莽歟大學丁寜於絶簡孟子¶貇激於
首章聖賢深切為人未有先乎此者然¶則士之求仁當
<pb:KR4d0306_WYG_025-11b>
自絜矩始而推其端又自明義¶利之分始吾子以為如
何祝君曰然請以是為<md:KR4d0306_SBCK_025-10b>¶記¶
　　　徑山三塔記¶
佛行禪師主徑山之六年道法興行緇素歸仰¶百爾廢
墜莫不具修乃立叢塔三以為蛻於此¶者歸藏之所有
自衆而出者曰浮屠氏以人世¶為泡幻以死生為夢覺
以軀殻為罣礙委而去¶之不趐敝屣豈其死也乃顧已腐
之骸冀窀穸¶之奉邪師曰不然吾之法翳蓬以居今崇
<pb:KR4d0306_WYG_025-12a>
大宫¶宇矣持鉢以食今坐饗珍芳矣凡若是者皆與¶昔
異獨死而葬葬而塔其可已乎然死生亡窮<md:KR4d0306_SBCK_025-11a>¶岡隴有限
多為之塔久將無地以容觀今之葬¶者人人異穴彼世
間法不得不然吾之為法本¶出世間况形由感生體非
實有權形雖謝真體¶不遷方其示寂秉畀炎火視此妄
軀一如無物¶何為瘞藏乃欲自異我今為此决破籓籬生
同¶一堂殁共一塔不分彼我無有差殊此廣大心¶乃佛
知見於時大衆聞師此言莫不忻喜師又¶言曰我佛之
<pb:KR4d0306_WYG_025-12b>
教慈憫為宗故常以救苦以利人¶非欲役民以自奉也
晉魏而降惟佛是崇世人¶欽依猶水之壑睛腦可捐亦
莫之惜况金錢寳<md:KR4d0306_SBCK_025-11b>¶貨乎以故居處膳羞至於薶葬日趨
於靡昧者¶或矜吾教之盛具眼觀之適為佛法之衰何
者¶未勝則本㣲養隆則道薄為吾徒者可不懼邪¶必也
體佛之心行佛之行勇猛精進知慧光明¶則生而宫居
死而塔葬庻乎其無愧若夫三業¶弗除萬行俱冺非直
生民之蠧實吾佛之罪人¶也衆聞斯言且喜且懼乃屬
<pb:KR4d0306_WYG_025-13a>
宗上人謁予請記¶予不得辭師名妙崧浦城人歴主凈
慈靈隱諸¶山又主雙徑道價為當世第一¶
　　　定軒記<md:KR4d0306_SBCK_025-12a>¶震澤揚公以定名軒而詒書於某曰盍為之記¶予謂定
一也而有儒者之定有老氏浮屠氏之¶定未知公之志
果奚所屬也自儒者言之則大¶學自定而靜靜而安安
而慮慮而得其寂然不¶動者正所以為感通之體也自
二氏言之則其¶所謂泰定所謂禪定者兀然枯槁而已
<pb:KR4d0306_WYG_025-13b>
爾漠然¶清虛而已爾人之一心與造化侔大者以其往¶
來闔闢之不窮動靜出入之俱妙也今以兀然¶漠然者
為定則是無用之體不感之寂也其可¶乎公以敏逹果
銳之材而為明天子所任屬蓋<md:KR4d0306_SBCK_025-12b>¶嘗屏上游䕶天塹開大
幙府制置長淮今又以¶法從近臣而總六師之賦其志
存乎立功其誼¶專乎報主固非棲心無用者比也則其
所屬必¶儒者而非二氏奚疑雖然定之難能也久矣自¶
窮居獨善之士捐百事息萬慮以求之有終其¶身而弗
<pb:KR4d0306_WYG_025-14a>
獲者况於履功名之塗踐富貴之境凡¶為吾耳目之螣
心志之蜮者坌至錯立於前菀¶枯榮醜可喜可駭者日
百千變其亟疾若破山¶之霆其震蕩若發屋之風其眩
亂反覆又若一¶葉之艇而舞翻空之濤甚矣哉定之難
能也若<md:KR4d0306_SBCK_025-13a>¶是者其患焉在曰心無主而已矣竊嘗聞之敬¶
則心有主而物聴命不敬則物為主而我從之¶古之君
子對妻子猶君師之臨處幽室甚十目¶之睹所以養吾
心而為萬物之主也心有定主¶然後有定見有定見然
<pb:KR4d0306_WYG_025-14b>
後有定立酬酢萬變無¶不可者是則儒者之定而公之
所志也夫理有¶定而事無方隨事以應之使各適其可
即所謂¶定也若乃處義未精而猥曰吾守之不可易是¶
直私意之錮爾烏足語定乎哉故主敬窮理交¶相為用
東魯西洛之正傳有不可誣者公之大<md:KR4d0306_SBCK_025-13b>¶父紫㣲公受學
於伊川之門人為先朝名侍從¶公之所學自其家世且
方嬰繁劇而不亂遭變¶故而不懾其於定之一言用力
深矣顧予何足¶以發公之志姑誦所聞以復命云
<pb:KR4d0306_WYG_025-15a>
　　　全行可度牒田記¶
予里人全何孫字行可少放浪不自羈束俄悔¶且悼謂
老氏之學可全生而引年於是擺棄塵¶累受道家法為
黄冠師以仙遊有林嶺之勝丹¶臺劍池之故蹟遂𨽻籍
焉而時往來於天慶道¶院舉先疇之入悉歸諸二宫從
祖西嶽公曰汝<md:KR4d0306_SBCK_025-14a>¶之背囂譁而鄉虛寂美矣然田者汝受
之先人¶而共其祀者也今若是得無使汝祖考為若敖¶
氏鬼乎行可曰不然何孫此舉所以深為祖考¶地也觀
<pb:KR4d0306_WYG_025-15b>
今之人積金錢恐不多占田宅恐不廣¶皆曰吾將世其
蒸嘗使萬世子孫毋變也然一¶傳焉而弗失者寡矣再
傳三傳焉而弗失則又¶寡矣其來也塵積其去也川潰
若是者何邪子¶孫不能皆賢而盈虛相代者天之道也
今吾悉¶歸之二宫二宫常存則吾之田亦存吾之田存¶
則吾先人之祀亦與之俱存其為慮顧不逺邪<md:KR4d0306_SBCK_025-14b>¶西嶽弗
能止遂以諗於有司明年行可遷去西¶嶽屬予為之記
予謂天下之可恃者理而不可¶豫期者事行可譏世人
<pb:KR4d0306_WYG_025-16a>
嗣守之不能長亦焉知¶常住之必可常也哉雖然行可
不娶無子則其¶為此固有所不得已也惟主是宫者受
其託而¶毋負其約饗其利而毋爽於誼於不可常之中¶
期於可常豈非行可之志哉故書以授知觀事¶張日隆周
道珍俾刻之田之入二宫者各有籍¶歲修其先之祀凡
十六餘則以助其徒之求為¶道士者焉主其約者從祖
某今以訓武郎主管<md:KR4d0306_SBCK_025-15a>¶華州西嶽廟云¶
　　　福建招捕使陳公生祠記
<pb:KR4d0306_WYG_025-16b>
紹定三年某月詔以南劒太守陳公韡兼福建¶招捕使
先是盗起汀之潭飛磜童牛之觸乳狗¶之搏尺箠可馴
也有司始而玩中而畏玩則養¶之以滋大畏則媚之以
求安姦人黠子見可侮¶而動於是環地數百里莫非盜
矣汀之諸縣最¶先破未幾蔓延於邵而浸淫於劒既䧟
將樂窺¶延平甚急公時執䘮卧三山自中外薦紳以及¶
布韋士相與族談者必曰非陳公不能辦此賊<md:KR4d0306_SBCK_025-15b>¶上從民
望起公為鐔川守時逺近洶駭公不忍¶以家事辭星言
<pb:KR4d0306_WYG_025-17a>
就道始至疲兵不滿三百府藏¶赤立亡餘徒以至公大
義感激人心而羸者張¶懦者奮從賊者亦幡然効順甫
浹辰間精采立¶變盜相顧不敢窺上知公之可倚也遂
顓付¶使事居數月又命提㸃本道刑嶽公案䟽乞師¶於
朝及是來者日衆而淮西將王侯祖忠以¶三千五百人
至侯沈勇有謀所將士皆一當百¶公明方略信知賞旌
票銳警惰媮號令赫然戎¶行禀畏乃親提師以出布置
有方指縱適宜兵<md:KR4d0306_SBCK_025-16a>¶威所加如斸枯&KR0008;由是三郡悉平上
<pb:KR4d0306_WYG_025-17b>
嘉公之¶功命進秩三等論譔右文殿鎮建安領使如故¶
延平之士若民聚而謀曰公之功徳被於七閩¶而吾州
最其先者也更生之恩其可弭忘乃卜¶郡城之東龍津
驛故地為生祠以奉公像取唐¶狄梁公故事名其堂曰
愛仰為劍人之愛公如¶魏人之愛狄公也又取鮮于諫
議故事名其閣¶曰福星謂公之福劒人如鮮于之福青
社也公¶聞之蹙然曰予奉天子命使殄冦而靖民廪¶廪
焉懼亡以塞責何功之敢云矧諸使者兆其<md:KR4d0306_SBCK_025-16b>¶謀而僚佐
<pb:KR4d0306_WYG_025-18a>
效其策淮西侯資其兵而諸將奮其¶勇予何功之有哉
郡人聞公言乃繪提舉常¶平史公彌忠之像於堂之左
淮西制置使曾公¶式中之像於堂之右而通守黄君桴
趙君以夫¶侑焉繪王侯之像於中堂扁其額曰壯烈而
諸¶將侑焉轉運副使陳公汶不幸卒官則築室别¶祠以
昭羣賢協濟之美成公謙退不自居之志¶四年某月某
日安奉禮成鄉貢進士范荀龍等¶詒書屬記本末某嘗
考論古今人物非誠與才¶合不能任天下之大事非人
<pb:KR4d0306_WYG_025-18b>
與天合則不能成<md:KR4d0306_SBCK_025-17a>¶天下之大功公清明英特得之於天
自少慨然¶以圯下隆中事業自許侍親海陵年僅三十
已¶能出竒决策揃東淮十萬之冦是其材素有過¶人者
及鄉部雲擾公移孝而忠為時一出慨慷¶激烈言發俱
涕誓以一身贖數十萬生靈之命¶其誠與才合如此宜
其能當大事也先儒有言¶天於世變之將作必豫出其
人以擬之盗發於¶閩而公生於閩是天實屬公以弭其
變也而公¶之精忠烱然上貫皦日是天心屬公公心契
<pb:KR4d0306_WYG_025-19a>
天¶天人之相合又如此宜其能成大功也嗚呼是<md:KR4d0306_SBCK_025-17b>¶豈偶
然者邪今郡國虎爭中原幅裂内綏外禦¶之事方厪宵
旰憂天之屬公意蓋有在而公於¶任重致逺之學方日
楙不已焉維今之功特其¶發軔云爾某既不獲辭劒人
之請姑叙其大略¶使著於石上後虖此者又將秉筆以
俟¶
　　　𢎞毅堂記¶
果山游侯景仁名堂曰𢎞毅而屬予記之始予¶於侯聞
<pb:KR4d0306_WYG_025-19b>
其徳性之美問學之力心誠鄉之而欲¶記其未能也既
又聞其立朝之盛節勁挺貫金¶石皦厲逾氷霜則竦然
曰是真有志於𢎞且毅<md:KR4d0306_SBCK_025-18a>¶矣可無記乎維人之生具天地
之性而為天地¶之心仁如堯舜皆可能也道如周孔皆
可至也¶顧安有限量哉自其執徳之不𢎞則志小而弗¶
至於大曰吾非烏獲不能以舉百鈞也用心之¶不剛則
力近而弗力於逺曰吾非騄驥不可以¶致千里也噫之
人也不幾於自棄乎是故聖門¶之學必以𢎞毅為主顔
<pb:KR4d0306_WYG_025-20a>
子在陋巷退然一臞生¶爾其問仁也得克已復禮之傳
聞視聴言動之¶目則奮然請事而弗辭仰鑽瞻忽未領
其要雖¶既竭吾才曽不少懈其立心之大進道之勇為<md:KR4d0306_SBCK_025-18b>¶何如耶繼顔者曾若出一揆故其言曰士不可¶以不𢎞
毅其見諸力行則躬三省於前不茍怠¶也悟一貫於後
不茍止也以能問於不能以多¶問於寡有若無實若虛
雖曰屬其友實以之自¶任也託六尺之孤寄百里之命
臨大節而不可¶奪雖汎語君子實以之自許也迨夫手
<pb:KR4d0306_WYG_025-20b>
足既啓¶之餘知戰兢之可免矣一聞隅坐執燭者之言¶
即不安於大夫之簀必欲得正而後已在人有¶一毫可
取之善雖童子不敢忽也在巳有一毫¶未至於聖人雖
埀沒弗肯已也吁此其所以能<md:KR4d0306_SBCK_025-19a>¶任重而致逺歟此其所
以獨傳洙泗之道歟後¶之記禮者襲其辭而異其指曰
仁之為器重其¶為道逺舉者莫能勝也行者莫能致也
嗚呼為¶仁由己欲之斯至未見用力有不足者以此質¶
彼殆非夫子之言乎士之為士茍能深味顔曾¶氣象以
<pb:KR4d0306_WYG_025-21a>
廣大強果自期毋安於小成毋畫於中¶道俛焉孳孳弗
斃弗止則重可勝也逺可至也¶景仁之於斯道益信乎
其有志矣雖然為山戒¶一簣之虧九十居百里之半景
仁其尚敬之而¶尚楙之篤信踐行必期底於顔曾之域
則吾將<md:KR4d0306_SBCK_025-19b>¶舉手而賀曰聖門有人天下有人¶
　　　共極堂記¶
粤山之居故無堂歲單閼始作堂南鄉又對為¶小堂命
之曰共極焉夜氣澄徹乾文爛然緬瞻¶辰極若在咫尺
<pb:KR4d0306_WYG_025-21b>
則整襟肅容而再拜曰此吾先¶聖所謂居其所而衆星
拱之者也按天官書中¶宫天極星其一明者太乙常居
三公侍旁藩臣¶環翊璇璣玉衡髙揭衡峙文昌泰階森
布輝映¶其垣為紫㣲其象為樞紐在人則廣朝路寢造¶
命出政之廷萬邦之所内面而觀仰也蒼龍主<md:KR4d0306_SBCK_025-20a>¶東赤鳥
司南於莵神龜儼列西北其舍二十有¶八其度三百六
十有五在人則九畿五服庻邦¶庻尹之位上之所賴以
榦方而作屏也昊穹無¶言示人以象在上者欲其宅心
<pb:KR4d0306_WYG_025-22a>
正徳秉綱執要¶以為四方之極在下者欲其叶恭和𠂻
并志壹¶慮以同尊乎五位之極昔之君子廸簡在庭則¶
惟主闕是裨受任於外則惟王室是衛出入不¶同同此
心也不幸退而閒處則雖白駒空谷而¶毋金玉其音考
槃在陸而永矢弗告斯誼也惟¶鄒孟氏知之故遲遲於
出晝屈大夫知之故離<md:KR4d0306_SBCK_025-20b>¶騷之作一篇三致意焉用舍不
同同此心也僕¶雖甚愚其敢忘諸嗟夫在天之極&KR1925;隔
層霄在¶我之極炳焉方寸端其在我即所以對乎在天
<pb:KR4d0306_WYG_025-22b>
故無愧吾心斯無愧吾君無愧吾君斯無愧上¶帝然則
共極之義豈外求哉繼自今惟朝夕欽¶欽猶師保是臨
志於斯堂庸以自箴¶
　　　上饒縣善濟橋記¶
昔者生民之病涉也聖人憂之取象於渙以濟¶不通於
是舟楫之利興而橋則未聞也迨周人¶造舟為梁厥制
畧具又其後也有徒杠以通徒<md:KR4d0306_SBCK_025-21a>¶行有輿梁以便車載而
橋之制備矣其始本於¶天地之自然而成於聖人之心
<pb:KR4d0306_WYG_025-23a>
思其終則濟天¶下而利萬世考諸春秋外傳與孟子之
書蓋以¶是為先王之政而非民之事也嗚呼王政之弗¶
行也久矣溱渭濟人雖未及於政然與民同患¶之意猶
切切然非若後世官與民為二凡有司¶之所當任者悉
使吾民自為之也民於斯時以¶其仰事俯育之餘又代
任有司之責可謂難矣¶幸而賢有力者出於其間以衆
人之所共任者¶任諸已雖其事有異於古而其義實可
稱於今<md:KR4d0306_SBCK_025-21b>¶此予之所喜聞者也距信城二里許有溪焉其
<pb:KR4d0306_WYG_025-23b>
源發於閩建舊為浮梁以渡遇春夏間甚雨淫¶潦䌫絶
艫解對岸千里招招舟子覆溺相尋里¶人葉君澤目擊
斯害毅然以為已憂廼相形勢¶庀工徒疊文石以砋之
架巨木以梁之經始於¶嘉定辛巳至寳慶丁亥告成凡
為屋五十有四¶楹枕溪百餘丈靡金錢幾十萬緡旁為
僧廬以¶職守視割田立墅以備繕修縣大夫陶侯木濃¶
墨大書扁以美濟美其利之博也嗚呼世習媮¶薄夫人
以浚利自營豪宗右族巧漁横獵其不<md:KR4d0306_SBCK_025-22a>¶為州里大螙者
<pb:KR4d0306_WYG_025-24a>
鮮矣况能心於濟物乎以濟物¶為心者鮮况能發其家
之積以去州里之所甚¶病者乎葉君此役其可謂賢也
已昔陽虎謂為¶富不仁為仁不富蓋仁之與富不相為
謀有富¶者之力而無仁者之心不暇以濟物有仁者之¶
心而無富者之力不能以濟物葉氏之在上饒¶未得以
甚富稱惟其篤於好仁故能盡力以既¶厥事其不尤賢
矣乎天之於人無私覆也顧獨¶有富與貧之異者財出
於天而寓於人猶吏受¶藏於官司其出納非能專而有
<pb:KR4d0306_WYG_025-24b>
之錮而守之也<md:KR4d0306_SBCK_025-22b>¶心仁而施公其受任也必久享報也必
豐否則¶獲戻於天轉而他屬亦猶吏之私其藏而廢僇¶
隨之也故萬金之家有一再傳而流為餓𨽻者¶其不以
是歟推君用心其澤可及百世故予喜¶為之書君字潤
卿終將仕郎子孫多且賢其興¶殆未艾云¶
　　　溪山偉觀記¶
延平據山為州軍事判官㕔處其山之半後枕¶崇阜前
挹大溪溪之南九峯森羅雄峙天表聴¶事之西故有小
<pb:KR4d0306_WYG_025-25a>
亭對溪山最佳處予之為判官<md:KR4d0306_SBCK_025-23a>¶也因而葺焉時方習詞
學科規進取退自幙府¶輙兀坐亭中繙閲古今書口不
輟吟筆不停綴¶間一舉首則澄光秀氣歕入几席令人
肺肝醒¶然去之垂三十年囬憶舊游未嘗不炯焉心目¶
間也比歲楊君修來為此官扁其亭曰宏博舊¶觀陳
君傳祖繼至顧眡西偏老屋十數楹岌岌¶將壓獨舊觀
稍加葺餘皆撤而新之為堂曰見¶山樓其上曰溪山偉
觀樓之前為臺即舊觀之¶北為軒軒有小池剖竹引泉
<pb:KR4d0306_WYG_025-25b>
淙潺可愛則以聴¶雨名之又為亭曰仰髙環其四旁植
梅與桂間<md:KR4d0306_SBCK_025-23b>¶以修竹循坡登山結茅古樟之下於是鐔川
勝¶槩盡在目中矣然君為此未幾則從元戎以出¶汛掃
汀樵之遺孽及改鎮富沙君又從焉其居¶於是財數月
爾而發揮山川之勝如恐不及蓋¶賢者之心於事之當
為亟起而圖之不必為巳¶凡皆若是也柳子嘗言氣煩
則慮亂視壅則志¶滯君子必有游息之物髙明之具使
清寜平夷¶然後理逹而事成世以為名言以予觀之詎
<pb:KR4d0306_WYG_025-26a>
止¶是哉天壤之間横陳錯布莫非至理雖體道者¶不待
窺牖而粲焉畢覩然自學者言之則見山<md:KR4d0306_SBCK_025-24a>¶而悟靜夀觀
水而知有本風雨霜露接乎吾前¶而天道至教亦昭昭
焉可識也蓋嘗升髙而寓¶目焉仰太虛之無盡俯長川
之不息則吾之徳¶業非日新不可以言盛非富有不足
以言大非¶乾乾終日不能與道為一其登覽也所以為
進¶修之地豈獨滌煩䟽壅而已邪若予之區區於¶科目
則既陋矣陳君廼存其舊而表章之可無¶愧乎故嘗謂
<pb:KR4d0306_WYG_025-26b>
天下有甚宏且博者而非是之謂¶也予老矣久有子雲
之悔方痛自澡磨以庻幾¶萬一而君於斯道尤所謂有
志焉者安得相從<md:KR4d0306_SBCK_025-24b>¶偉觀之上笑談竟日以想像春風沂
水之樂乎¶是役也起紹定四年二月之庚申而成於四
月¶之甲子君字清卿三山人以州從事兼招捕使¶司屬
官於幕畫與為多云¶
　　　樂安縣治記¶
樂安之為縣百四十有餘年於今斯民䝉累¶聖涵濡之
<pb:KR4d0306_WYG_025-27a>
澤休養生息日庻以蕃為令者得與¶田野相安於無事
紹定之三年不幸盜發鄰壤¶燬雩都蹂宜黄乘間擣虛
出吾不意於是信安¶張侯渭叟之為宰未閱月也報始
聞侯命勵射<md:KR4d0306_SBCK_025-25a>¶士糾民兵未集而冦大至吏與民四出以
避其¶鋒冦退侯自悼至官晚不得豫飭守備以全吾¶民
則請於州丐罷去邑人聞之者皆曰吾邑之¶令賢令也
其可舎諸則相與白州求侯還故官¶侯曰民不能舍吾
吾亦不忍忘吾民也顧無屋¶以居奈何邑之士陳氏曰
<pb:KR4d0306_WYG_025-27b>
吾令賢者也令而還¶吾請任營建之責侯又曰有屋矣
無財奈何曾¶氏曰吾令賢者也令而還吾請致餼粟之
助郡¶太守黄公歎曰民之愛令一至此乎然非兵無¶以
衛吾民則命簡銳卒五百戍其境以壯境之<md:KR4d0306_SBCK_025-25b>¶形勢侯乃
還治其人遺民之脫於鋒鏑者亦扶¶老携㓜以歸侯疚
心拊摩若已瘝恫凡若干月¶里廬之殘毁者浸復呻吟
者&KR1171;息而縣㕔事之¶堂若燕私之室亦相踵告成蓋靡
錢緡若干其¶凡出於某氏而衆又恊助焉方侯之遇盜
<pb:KR4d0306_WYG_025-28a>
也縣¶民有繫於獄者盜問之民紿曰非令也侯遂免¶昔
髙柴嘗刖人既而以難出奔而其免已者¶即前之所刖
也蓋因辠用刑吾無心焉此髙柴之¶所以免而孔子之
所以歎也張侯之釋於難其¶亦若是乎至官寺之營建
又一惟民是頼嗚呼<md:KR4d0306_SBCK_025-26a>¶觀乎此則知民之秉彞好是懿徳
今未嘗有異¶乎古也雨我公田遂及我私古未嘗不可
復於¶今也然則謂禮樂教化不足善其民者固謬而¶以
弭筆之名醜江右之俗者又益謬也縣治故¶有室名不
<pb:KR4d0306_WYG_025-28b>
欺侯復其舊扁日處於中思所以答¶其民之望而書來
請識本末予謂侯之至官屬¶爾民何以知其賢而免之
又何以知其賢而經¶營其居若不及傳曰㣲之顯誠之
不可揜如此¶夫侯天資懿實履踐素篤故未施信而民
信之¶今將有以答其民亦曰盡吾誠而已爾先儒有<md:KR4d0306_SBCK_025-26b>¶言
無妄者誠而不欺其次也蓋無妄天之道不¶欺者人之
道悠久不息則人而天矣侯其免乎¶哉不欺於已斯不
欺於民不忍欺其民民亦不¶忍欺其上矣此予之所望
<pb:KR4d0306_WYG_025-29a>
也若曰發擿以為明¶鷙擊以為威而欲民之不我欺侯
固弗忍為繼¶侯者亦當知所擇也陳氏名某以恩授某
官曾¶氏名某以恩授某官侯今為奉議郎姓黄名炳¶今
以提舉常平兼知撫州¶
　　　存齋記¶
墨莊葉清父以存名齋而屬予發其義予謂存<md:KR4d0306_SBCK_025-27a>¶一也而
易以性言曰成性存存是也孟子以心¶言曰操則存存
其心是也二者同乎否乎曰性¶即理也而主是理者心
<pb:KR4d0306_WYG_025-29b>
也其心存則其理存易¶與孟子之言一而二二而一者
也然易言存性¶者一而孟子於存心蓋屢言之夫不以
操舎存¶亡之機為甚可畏乎堯舜性之不待操而存者¶
也然曰兢兢焉業業焉不敢少肆也湯武身之¶則不能
無事乎操矣故曰以禮制心懼一念之¶非禮而不能存
也曰無貳爾心懼一念之或貳¶而不能存也聖猶如此
學者其可以自放乎敬<md:KR4d0306_SBCK_025-27b>¶者所以保吾之存中庸之戒不
睹曲禮之儼若¶思所當深體也欲者所以害吾之存孟
<pb:KR4d0306_WYG_025-30a>
子之寡¶周子之無所當漸進也雖然有儒者之存有老¶
氏之存儒者之存存吾之實理也而老氏之為¶說則曰
綿綿若存用之不窮其末流又有所¶謂存想之法則皆
以氣為本而非主乎理矣清¶父顧兼取之予懼清父之
貳而失其所存也夫¶學莫惡於多岐莫貴於主一清父
其姑舍是而¶顓求於吾儒之學持守之堅涵養之熟未
聞心¶存而氣不與俱者也清父其思焉<md:KR4d0306_SBCK_025-28a>¶　　　東萊大愚二先生祠記
<pb:KR4d0306_WYG_025-30b>
東萊吕成公淳熙中講道婺之明招山其季大¶愚實從
學者入則受業於長公退即少公而切¶磋焉四方之士
頼以淑艾者甚衆二先生殁又¶皆窀穸於此而故未有
祠祠之自盱江處士呉¶定夫始紹定初予屏居粤山之
麓定夫布衣芒¶屩惠然見臨問其所從來曰吾東訪漫
塘劉聘¶君南過趙傁章泉上遂以見君也亟進與語命¶
酒而觴之曰吾不飲為設羮胾曰吾不肉食累¶年矣眡
其色一無所求獨曰吾為二先生祠幸<md:KR4d0306_SBCK_025-28b>¶既就而無文以
<pb:KR4d0306_WYG_025-31a>
記君儻有意乎予曰嘻子不趨¶權門騖勢途而歴游於
寂寞之濵不媚示鬼不¶謟老佛而汲汲於二先生之祠
何其好惡與俗¶異也且子亦知二先生所以當祠者乎
成公所¶傳中原之文獻也其所闡繹河洛之㣲言也扶¶
持絶學有千載之功教育英材有數世之澤及¶慶元初
孽臣始竊大柄大愚以一太府丞抗䟽¶顯斥其姦孤忠
凛然之死不悔迨其晚年義精¶仁熟有成公之風焉二
先生所立如此其祠之¶固宜然自定夫言之非有平生
<pb:KR4d0306_WYG_025-31b>
師友之恩又非<md:KR4d0306_SBCK_025-29a>¶居官任風教之責而貿衣營之若不可
已者何¶耶吁此其謂無所為而為之者也無所為而為¶
之者義也吾子以義請予敢不從居數年未及¶為而定
夫卒垂絶猶語其子曰明招祠未記吾¶死不&KR0578;目祥老
奉遺命以來為之蹙然曰此予¶之罪也乃次其本末而
書之定夫名應賢不深¶於學而能知天下之正理饑寒
窮厄弗自恤而¶以當世善士失職為已憂方别予時將
北之渠¶陽省遷客未果而王去非守樵川豺虎滿道無
<pb:KR4d0306_WYG_025-32a>
敢從行者定夫獨負一布嚢與俱予嘗評其人<md:KR4d0306_SBCK_025-29b>¶蓋古所
謂特立獨行者近世巢無修之徒未足¶多也始定夫將
立祠住山森公實左右之又序¶以贈其歸味其詞磊磊
不凡豈昌黎所謂魁竒¶忠信沒溺者邪故併著之¶
　　　養正堂記¶
予友莆田王實之名其讀書之堂曰養正朝夕¶處而思
焉嘗以語西山真某曰在易有之䝉以¶養正聖功也又
曰頥貞吉養正則吉也天之予¶我者未嘗不正而所以
<pb:KR4d0306_WYG_025-32b>
養之者則在乎人焉故¶合二卦之義當楹席之銘敢請
一言以發其指<md:KR4d0306_SBCK_025-30a>¶予謂䝉之為義取物之穉而言泉之涓
涓始出¶於山其流未達在人則善端之萌有動於中不¶
可以不養也養之以正天理於是乎周流一有¶間之其
不壅閼焉寡矣此學者作聖之功終身¶由之而不可斯
須舎者若頥之為義在天地則¶養萬物在聖人則養賢
以及萬民功用至愽大¶也而象獨以言語飲食為言蓋
已得其養然後¶可推以及人未有不先成吾身而能達
<pb:KR4d0306_WYG_025-33a>
之天下¶者也白圭有詩南容復之金人有銘孔門識之¶
可不謹乎三爵之過猶為非禮萬錢之奉適以<md:KR4d0306_SBCK_025-30b>¶賈禍可
不節乎曰謹曰節云者凡皆養之之事¶也即二卦而言
則䝉之養也察乎㣲頥之養也¶先乎近始於學終於成
徳則㣲者著矣修之身¶被之萬物則近者逺矣雖然自
内卦求之則一¶險一動者䝉頥之所以異也自外卦求
之則皆¶止者䝉頥之所以同也夫泉之出不已而山之¶
性自若雷之動有時而山之體弗摇善學者即¶斯而玩
<pb:KR4d0306_WYG_025-33b>
焉則知寂為感之本感為寂之用動靜¶以時循環無間
操存省察交致其功則體立用¶行兩弗相悖川流厚化
源源無窮矣抑實之之<md:KR4d0306_SBCK_025-31a>¶為人清明剛果蓋不待習而能
若疑乎靜止之¶象尤當深玩而黙體也敬哉實之勉用
其力視¶彼卦徳以進吾徳然後為有得於易¶
　　　重建太守倪公祠記¶
呉興倪公守泉餘一年而去去而民祠之祠三¶十年而
燬於火燬三年而民復祠之方其未復¶也有書而揭之
<pb:KR4d0306_WYG_025-34a>
者曰此故倪公祠也揭之謂何¶以愧夫為郡者與其為
民者之不能復也泉之¶舊守得祠者衆矣有歲久而廢
者有能今存焉¶者廢者民不知其廢幸而存者化為翁
媪膜拜<md:KR4d0306_SBCK_025-31b>¶之室像設故在人不知其為誰蓋感之者不以¶
心報之者不以情雖祠猶未嘗祠也而於其中¶有三人
焉不求祠而民祠之曰忠惠蔡公忠文¶王公而公其繼
也萬安東城薌火百世曾謂公¶祠而可廢也然則公之
得此於人何也曰心也¶心藏於中窈不可測而人之視
<pb:KR4d0306_WYG_025-34b>
之若辨白黒然¶夫聖賢之澤豈皆歴千古而不斬民之
所以不¶能忘者以其心爾癸辛跖蹻之惡亦然賜之而¶
恩賜竭則已暴之而怨暴止則衰惟是心為亡¶窮公之
政留於泉者其迹有幾而心之在人則<md:KR4d0306_SBCK_025-32a>¶愈久而常存故
祠雖燬此不可燬為郡者不能¶復真有媿焉而某之愧
為尤甚某之初守泉也¶公方燕處月河之上不能躬問
以政而以書公¶睠焉還答以温陵赤子為寄而毋崇宴
觴毋豔¶琛貨民以安靜俗以儉化則其教之之目也在
<pb:KR4d0306_WYG_025-35a>
郡三年雖㣲銖髪足紀而以公之心為心則凛¶不敢渝
頼是得亡獲辠於泉之父老公之賜我¶厚矣而其再至
也視祠之廢不能復過其地輙¶慼然汗出以慚顧郡方
貧而人甚病土木之役¶不敢遽興而士之知義者能勸
民使為民之好<md:KR4d0306_SBCK_025-32b>¶義者能以役自任月再朏而工告成民
之媿於是乎免而某之愧終不可滌矣紹定初郡修忠
文祠某為之記謂因民之思王公而知其性之本善由
今騐之信然夫祠之廢若復何與民事始而蹙然已而
<pb:KR4d0306_WYG_025-35b>
忻然是忻與蹙何所徃來性也性之善故於為政之善者
愛之若親於其不善者疾之若讐此天理之公而非人
情之私也然為政者亦豈樂夫人之疾已哉心不存而
欲為主宫室之美妻妾之奉日憧憧乎其中陷溺焉而
弗自知爾是祠之復將使人悚然自悟以失本心為恥
其益顧豈少耶其成實六年十二月甲申勸民使為者
郡學録黄龔為之者承節¶郎滿開宗也¶
　　　政和縣修學記
<pb:KR4d0306_WYG_025-36a>
紹定五年秋九月政和縣修學成令括蒼徐君¶來請識
予按古教法起於家而成於鄉所習不¶過閨門子弟之
職用之則為公卿大夫之材是¶何也閭有塾族有師亡
馳騖之累以賊其良心¶孝友以為行中和以為徳有踐
修之實以保其¶正性心存而性得故推其自成者皆足
以成物¶後世鄉里之學廢士之干時蹈利者浮游四出<md:KR4d0306_SBCK_025-33a>¶而為戰國之從衡章句文辭之學興則又穿鑿¶竒偽為
漢之經生琱鏤華靡為唐之進士昔以¶存心者今以蕩
<pb:KR4d0306_WYG_025-36b>
心昔以養性者今以害性吁由¶後世之法而冀俗化成
人材出不亦左乎故嘗¶謂必放古之制自閭里皆置學
使惟土之安而¶無慕乎外必損今之弊使相懋以徳而
不相角¶以文庻乎成周之意可漸而復然豈有司所得¶
為哉幸而有令之賢能崇其邑之學士之肄業¶者得無
違親去家而失其所以學之本蓋在今¶世已有足書予
於徐君之請所以屢歉也始縣<md:KR4d0306_SBCK_025-33b>¶學地廢久士無所於業
君之至自門而殿堂而¶廡皆新之像設顯嚴藻繢輝煥
<pb:KR4d0306_WYG_025-37a>
東西為齋四以¶處生徒中間閣一以藏奎畫射有圃先
賢有¶祠藏修息游無一或缺又有餘力稽其糧儲之¶入
吏不得乾沒君於是信乎其可書矣雖然士¶之於學豈
直處庠序為然哉雞鳴夙興嚮晦宴¶息皆學之時㣲而
暗室屋漏顯而鄉黨朝廷¶皆學之地動容周旋灑掃應
對皆學之事知無¶時之非學則晝而有為夜而計過者
其敢懈知¶無地之非學則警於㝠㝠惕於未形者其敢
忽<md:KR4d0306_SBCK_025-34a>¶知無事之非學則矜細行勤小物者其敢或遺¶教雖
<pb:KR4d0306_WYG_025-37b>
非古而吾之存心養性以希聖賢者未嘗¶不古也若夫
足踐黌舍之閾口吟課試之文而¶曰吾之學如是而止
則非愚所敢知¶
　
　
　
　
　西山文集巻二十五<md:KR4d0306_SBCK_025-34b>¶<md:KR4d0306_SBCK_026-1a>¶
<pb:KR4d0306_WYG_026-1a>
欽定四庫全書
　西山文集巻二十六¶
　　　　　　　　　　　　宋　真徳秀　撰
　　記¶
　
