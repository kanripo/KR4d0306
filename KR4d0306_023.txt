# -*- mode: mandoku-view; -*-
#+TITLE: 西山先生眞文忠公文集
#+DATE: 2015-09-11 14:15:58.251898
#+PROPERTY: ID KR4d0306
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 23
#+PROPERTY: FILE SB04n0512-023西山先生眞文忠公文集-卷第二十三.
<pb:KR4d0306_SBCK_023-1a>¶
西山先生真文忠公文集卷第二十三¶
翰林詞草¶
　勑書¶
　　賜湖北安撫使充京西湖北制置使李大¶
　　性銀合夏藥勑書¶
勑大性朕䆳處穆淸軫懐炎赫睠言侍從之老¶
方劇藩垣之勞錫以珍良助其節適尚廣蠲痾¶
之澤亟蘇苦熱之民¶
　　賜御前諸軍都統制李貴王大才荘松銀¶
　　合夏藥勑書¶
<pb:KR4d0306_SBCK_023-1b>¶
勑李貴等朕身居廣厦心念和門屬兹爍石之¶
時嗟我擐金之士其攽藥餌以滌歊煩¶
　　賜安南國王李龍翰暦日勑書¶
敕安南國王李龍&KR2686;朕稽堯典之授時裁成曆¶
紀倣周人之頒朔逺暨藩方眷乃忠純爲予屏¶
翰念將更於華歳其預錫於新書欽奉國章益¶
修侯度¶
　賜江淮制置使黄度冬藥勑書¶
勑黃度卿以鮐背之年任麟符之寄勞於王事¶
念在朕心屬當嚴沍之辰慮爽寢興之節冝須¶
<pb:KR4d0306_SBCK_023-2a>¶
名劑以輔冲和¶
　　賜都統制王喜馬軍都虞候許俊都統制¶
　　劉元鼎李貴王大才莊松何汝霖副都統¶
　　制吕春李好古盧彦張威石宗水軍統制¶
　　馮榯銀合夏藥勑書¶
勑王喜等朕推夏王扇暍之心陋唐室生凉之¶
賦其於兆姓尚欲𬒳之清風矧我將臣可不念¶
其癉暑賜爾西山之劑彰予南面之仁¶
　　吊祭安南國王勑書¶
勑安南國王嗣子李昊旵維乃先王世守藩服¶
<pb:KR4d0306_SBCK_023-2b>¶
恭勤匪懈貢獻以時三紀于今始終一徳奄玆¶
訃告良惻予懐卿嗣事云𥘉衘哀罔極尚其節¶
抑式迓寵光¶
　　賜安南國王嗣子李昊旵嘉定十年曆日¶
　　勑書¶
勑朕在舜璣衡謹乃授時之政布周正朔曁于¶
出日之邦式睠藩方夙陶皇化將舊封之載襲¶
冝新曆之首須徃服寵光益䖍屏衛¶
　大禮冊文¶
　　郊祀大禮前二日朝獻　景靈宫　聖祖¶
<pb:KR4d0306_SBCK_023-3a>¶
　　天尊大帝冊文¶
伏以皇矣有　宋受命溥將仙源肇開自我¶
道祖發祥儲慶敷遺後人粤惟眇冲獲典邦祀¶
迎日之至將見于郊徳馨未聞奚自眧假聖靈¶
如在尚克相之俾臻厥成以介景福¶
　　郊祀大禮前一日朝獻　太廟　祖宗帝¶
　　后冊文¶
伏以維我　祖宗克堪用徳延鴻寳命以卑後¶
人顧循菲凉懼弗勝任將以亞歳有事于郊率¶
循舊章先饗宗廟於赫　列聖威靈在天尚其¶
<pb:KR4d0306_SBCK_023-3b>¶
相之俾迄熈事膺受多福垂休無疆¶
　　圓壇祭饗昊天上帝冊文¶
伏以皇皇后帝照臨萬方厥棐惟忱厥輔惟徳¶
(臣)以寡䏞獲承宗桃頼天降康中外厎定報本¶
之義其敢弗䖍翼翼小心躬修元祀匪曰析福¶
私于眇躬惟民之安斯國之慶¶
　　圓壇祭饗皇地祗冊文¶
伏以至㢤坤元與天同大是生百物以育兆民¶
比年以來農扈告稔媪神錫羡寝濟登茲顧惟¶
菲凉其曷以報敬迪彛典合祛于郊兢兢一心¶
<pb:KR4d0306_SBCK_023-4a>¶
庶克昭事尚祈純佑以固邦基¶
　　圓壇祭饗太祖配饗冊文¶
伏以昔在周室禋祀是嚴誰其配之皇祖后稷¶
維我　藝祖肇造邦家功大徳崇有光于古肆¶
惟冲眇嗣守慶基創業之艱敢忘厥自兹率舊¶
典升侑于郊威靈赫然尚克顧饗¶
　　圓壇祭饗太宗配饗冊文¶
伏以煌煌寳命太祖受之赫赫慶圖　太宗¶
成之　二后在天如周文武眇末小子獲承丕¶
基推迹本元其敢不恪屬兹親祀並侑是崇尚¶
<pb:KR4d0306_SBCK_023-4b>¶
其顧歆克昌厥後¶
　青詞祝文¶
　　祈晴設醮靑詞¶
伏以事天事地夙罄精忱時雨時暘未臻休應¶
念兹𧖟月重以麥秋詎意浹旬之間偶遭霖澇¶
之変三盆將獻恐妨就簇之工五榖最先懼失¶
食新之望况連歳旱荒之相踵而四方愁歎之¶
未紆重罹此災一至斯極皇矣上帝本溥愽以¶
好生今此下民將困窮而阽死願回慈愍亟掃¶
隂霾庶寛寒餒之憂少逭菲凉之責無任懇禱¶
<pb:KR4d0306_SBCK_023-5a>¶
之至¶
　　太陽交蝕奏告祝文¶
清臺占象陽曜有虧惟徳不明天降厥咎惕然¶
祗懼不敢康寧神其相之亟復常度¶
　　祭謝祝文¶
太史有言陽曜當虧隂雲蔽之象弗下著尚虞¶
四方或暏兹異不忘祗懼冀格神休¶
　　求晴設醮青詞¶
穡事方興咸切豐年之願梅霖不巳復罹積潦¶
之災慨念平疇卷爲巨浸霑體塗足二時殫種¶
<pb:KR4d0306_SBCK_023-5b>¶
蒔之功疾首痛心一旦墮渺茫之境惟徳弗類¶
上干至和彼民何辜使就死地願收隂沴亟渙¶
陽明庶㡬髙卬之獲全尚或有無之相𥙷於神¶
特嘘及之易而民免溝壑之憂瀝懇投誠鞠躬¶
請命¶
　　祈晴祝文(天地宗廟/社稷等)¶
旱蝗連歳民力巳殫霖潦彌旬田功將廢顧眇¶
躬之不徳嗟有衆之何辜亟控精忱願祈休應¶
掃除隂沴煥赫陽明庶寛暑雨之咨迄厎豐年¶
之慶¶
<pb:KR4d0306_SBCK_023-6a>¶
　　又¶
首夏以來常隂爲沴昔旣妨於𧖟麥今復害於¶
粢盛載循菲&KR0765;尤重競惕冀蒼穹之垂憫俾白¶
日之顯行免貽穡事之憂少慰農人之望¶
　　祈晴感應報謝祝文(天地宗廟/社稷等)¶
比以積隂干陽滛雨爲沴田疇告病閭巷興嗟¶
祗露丹衷懇祈鴻覆大明有赫宿潦頓收仰繄¶
善應之仁獲濟倒垂之急敬伸報謝庸表精忱¶
終祈大造之曲成庶或豐年之有望¶
　　宗廟祝文(同前詞内仰繄善應之仁獲濟/倒垂之急改作聖靈在天休應)¶
<pb:KR4d0306_SBCK_023-6b>¶
(如/響)¶
　　報恩天慶觀青詞¶
伏以霖澇爲災粢盛告病亟攄丹悃䖍扣蒼穹¶
曦馭上騰隂霾盡掃少慰群元之望仰繄大造¶
之仁用控精誠少伸報謝尚終祈於覆育庶迄¶
厎於登成¶
　　茅山崇禧觀啓建　瑞慶聖節道場設醮¶
　　青詞¶
伏以保右自天方洪圖之丕衍誕彌厥月屬初¶
度之載臨睠句由之名山崇列真之䆳字肅陳¶
<pb:KR4d0306_SBCK_023-7a>¶
菲薦祗按靈文伏願精意黙孚飈游来格歛時¶
五福敢專郷於眇躬綏厥兆民冀同躋於夀域¶
　　滿散朱表¶
伏以十月爲良屬臨載育九天雖逺不越棐忱¶
用慿金籙之秘文仰扣玉虚之真境所期寰宇¶
皆爲堯舜之民敢曰眇躬獨冀僑松之夀¶
　　太陽交蝕祭告祝文¶
伏以季冬之吉日有食之顧惟不徳致此大異¶
側食祇懼靡敢康寧神其相之迄復常度尚饗¶
　　祭謝祝文¶
<pb:KR4d0306_SBCK_023-7b>¶
伏以以人占天曰日當食隂雲布濩景曜靡虧¶
尚虞四方或睹兹變側躬祗栗冀格神休尚饗¶
　　茅山崇禧觀啓建　瑞慶聖節道場設醮¶
　　青詞¶
伏以載震載夙聿臨彌月之期来下来崇冀獲¶
上天之祐緬惟福壤近在陪都肆命羽流就嚴¶
寳供恭願精忱孚達景貺遄臻偃伯靈臺包五¶
兵而不試卜年郟鄏綿萬世以無疆¶
　　滿散朱表¶
伏以寳鑑絲囊紀佳辰於誕序瓊章蘂笈敷妙¶
<pb:KR4d0306_SBCK_023-8a>¶
韻於殊庭旣勝㑹之崇成諒靈釐之畢集歛時¶
五福豈凉菲之敢專延及羣生冀洪纎之各遂¶
　　太一宫申乞撰星辰不順保國安民内中¶
　　後殿設醮靑詞¶
伏以皇風丕洽五星連珠緯之光帝治質隆七¶
政順璿璣之度苟踐履有毫釐之媿斯災祥甚¶
影饗之隨臣猥以眇躬早膺休命雖陟降不忘¶
於對越而精神或昧於感通比覽日官之言屡¶
陳乾象之異火行壘壁歳犯明堂顧譴告之相¶
仍皆菲凉之所召夙宵自警震懼靡遑是用㳙¶
<pb:KR4d0306_SBCK_023-8b>¶
日陳儀洗心歸命冀鑒臨之赫赫消禍變於冥¶
冥宋有善言星期必退齊無穢徳彗或可穰庻¶
慿悔艾之誠亟厎和平之福¶
　　修整攅宫殿宇圍墻補種窠木奏告昭慈¶
　　聖獻皇后等處表文¶
伏念東望禹㑹春雲藹然顧詹山陵澘焉出涕¶
松檟是植棟宇是修用嚴孝思敢不昭告¶
　　恭淑皇后祝文¶
伏以慨望寢園追懐后徳以時種植併飭繕修¶
諏日旣良不可不告¶
<pb:KR4d0306_SBCK_023-9a>¶
　　郊祀大禮禮畢奏謝吴天玉皇上帝　聖¶
　　祖天尊大帝元天大聖后表詞¶
伏以候氣黃宫展誠紫畤顧惟凉徳深虞昭格¶
之難幸迄盛儀獲覩熈成之慶仰惟大造實鑒¶
菲衷敬演冲科用伸䖍謝¶
　　奏謝諸　帝后表詞¶
伏以穆卜新陽恪修元祀既迄燎薫之禮遂敷¶
曠蕩之恩幸賴鴻休獲成熈事䅲彜章而昭告¶
䔬靈鑒之具孚¶
　　郊祀大禮禮畢祭謝南嶽東海南海南瀆¶
<pb:KR4d0306_SBCK_023-9b>¶
　　祝文¶
廼者日南至親祀于郊兢兢焉懼弗克任蕆事¶
之夕神光煥然嘉應饗答維喬嶽之靈實隂相¶
之俾臻于有成其曷敢忘報¶
　　南鎭㑹稽山祝文¶
維南有山寔曰㑹稽巨屏屹然爲國之鎮屬兹¶
親祀宻藉靈休迄臻厥成其敢忘報¶
　　攅宫修換殿宇補種窠木奏告　昭慈聖¶
　　獻皇后等處表文¶
伏以鼎湖弓劒莫留龍去之蹤禹㑹山川猶記¶
<pb:KR4d0306_SBCK_023-10a>¶
象耕之迹屬臨春序追愴僊㳺加葺棟楹增培¶
松檟式寓孝思之篤用伸昭告之䖍¶
　　恭淑皇后祝文¶
伏以陽春將半朝露既濡緬瞻禹㑹之名山追¶
愴長孫之賢佐增修園寢用妥神靈¶
　　内中後殿設醮祈禱豐稔歳康保國安民¶
　　靑詞¶
伏以天作之君實司民物之命政失于下斯盭¶
隂陽之和廼者春夏以来雨暘弗節行都地震¶
駭變異之非常近甸水烖痛生靈之何辠靜言¶
<pb:KR4d0306_SBCK_023-10b>¶
咎證寔儆眇躬旣克巳以勵省修之誠且多方¶
以行寛䘏之令庶盡弭災之實嘿囬眷命之祥¶
更演冲科冀垂景貺五風十雨長銷乾溢之虞¶
四海九州共洽豐穣之樂控忱以禱得請是期¶
無任䖍禱之至¶
　　建康府茅山崇禧觀啓建　瑞慶節道場¶
　　設醮青詞¶
伏以五百年王者之興自慚匪徳三十六洞天¶
之勝無越兹山就蕆醮筵肅迎仙馭庶精誠之¶
易徹致景貺之遄臻敢冀眇躬獨超廣成子之¶
<pb:KR4d0306_SBCK_023-11a>¶
壽願令率土悉陶華胥民之風¶
　　朱表¶
伏以誕序載臨醮儀告僃敢攄忱願洊扣髙靈¶
風雨和時屢獲茨梁之慶江淮淸晏永無烽燧¶
之驚¶
　　進呈中興經武要略安奉靑詞¶
伏以於惟　髙皇再造我　宋赫赫業業嫓宣¶
王立武之規﨣﨣明明邁世祖沈㡬之略乆編¶
摩於宥府將登奉於寳儲載考舊章冝伸昭告¶
　　中殿祝文¶
<pb:KR4d0306_SBCK_023-11b>¶
伏以炎正中微寓内糜沸維我　髙廟紹開中¶
興雄㫁廟謨具在方冊肆嚴纂錄以示後人將¶
登寳儲是用昭告¶
　　建康府茅山崇禧觀啓建　瑞慶聖節設¶
　　醮青詞¶
伏以初度載臨敢詫虹流之瑞名山在望夙標¶
鶴集之祥即金堂玉室之勝區按蘂笈瓊章之¶
秘籙庶㡬丹悃獲徹蒼旻願俾黎元重見燧人¶
之治豈云菲質獨齊少廣之年¶
　　未表¶
<pb:KR4d0306_SBCK_023-12a>¶
伏以念言良月實届誕辰爰即金峯載陳寳醮¶
願與元元之衆同饗升平敢云眇眇之躬獨私¶
眉夀¶
　春端貼子¶
　　端午貼子詞¶
　　　皇帝閣六首¶
　　　　五言(三首)¶
庚午仍重午離明正繼明炎圖千萬歳從此愈¶
光亨¶
　　　　又¶
<pb:KR4d0306_SBCK_023-12b>¶
玉帛交鄰後清隂滿塞榆苞桒存至戒猶佩辟¶
兵符¶
　　　又¶
有意甦民瘼無心玩物華秪求三歳艾休進五¶
時花¶
　　　七言(三首)¶
當宁求賢軫慮長毎因佳節憶沉湘不湏五色¶
紉成線自有忠言補舜裳¶
　　　又¶
延英晝永汗霑衣正是君王訪問時應笑開元¶
<pb:KR4d0306_SBCK_023-13a>¶
恣驕樂粉團爭射學兒嬉¶
　　　又¶
聖心日日望豐年清曉鑪熏徹九天二麥登場¶
𧖟着繭平疇新緑又連阡¶
　　皇后閣五首¶
　　　五言(二首)¶
仙木浮瓊醴香菰簇寳槃漢宫三十六爭奉聖¶
人歡¶
　　　又¶
槐影緑成圍腰轝繭館歸我躬惟服澣先織衮¶
<pb:KR4d0306_SBCK_023-13b>¶
龍衣¶
　　　七言(三首)¶
披香殿裏繡筵開九節菖蒲七寳杯應念臣勞¶
如卷耳欲將厚意酌金罍¶
　　　又¶
愛民一念徹淵泉内府時時出禁錢只此自添¶
無量夀何須彩索頌長年¶
　　　又¶
珠箔輕明暑氣㣲靜披圖史監前徽堪嗤唐室¶
耽逰燕謾借裙𥜗作妓衣¶
<pb:KR4d0306_SBCK_023-14a>¶
　　皇太子宫五首¶
　　　五言(二首)¶
彩索金爲縷香秔玉作團從今逢午節歲歲奉¶
親歡¶
　　　又¶
銀牓青宫裏天風五月秋應憐耦耕者曝背向¶
農疇¶
　　　七言(三首)¶
午漏遟遟滴玉壺清隂羃羃布庭除只將底事¶
銷長日大學中庸兩卷書(東宫雅好大學中庸/常命制漕黄顯謨書)¶
<pb:KR4d0306_SBCK_023-14b>¶
(之)¶
　　　又¶
居仁堂上薫風滿閒把騷章子細㸔令節豈徒¶
供黍棟巧言端欲戒椒蘭¶
　　　又¶
焜煌八字彩毫書鐵畫銀鈎炤坐隅心正自䏻¶
祛百厲辟邪安用道家符(東宫嘗大書八字曰/格物致知正心誠意)¶
(分榜于藏書之室詹事戴大蓬/嘗以語舘閣同舎故此詞及之)¶
　春貼子詞¶
　　皇后閣五首¶
<pb:KR4d0306_SBCK_023-15a>¶
　　　五言(二首)¶
寳扇彩雲開宫粧襯玉梅共持千歲柏爭獻萬¶
年杯¶
　　　又¶
寳字泥金帖工夫剪刻(犯/御名)四時俱百順可但慶¶
冝春¶
　　　七言(三首)¶
曉来寛大詔初須物物咸霑雨露恩共仰生成¶
歸帝力誰知輔佐屬坤元¶
　　　又¶
<pb:KR4d0306_SBCK_023-15b>¶
笙歌北院連南院景物新年勝舊年梅桞也知¶
天意好十分粧點鬪春妍¶
　　　又¶
御沼春融氷半澌偶觀流荇巳參差因時有感¶
闗雎詠寤寐難忘窈窕思¶
　端午貼子詞¶
　　皇后閣五首¶
　　　五言(二首)¶
翠浪兩岐麥氷絲八繭𧖟今年收倍好歌頌滿¶
周南¶
<pb:KR4d0306_SBCK_023-16a>¶
　　　又¶
日永坤寧殿時將萬卷㸔從容聊灑翰寳扇舞¶
龍鸞¶
　　　七言(三首)¶
紅榴紫槿映池臺玳席還當水殿開借問天顔¶
何大喜皇儲親奉萬年杯¶
　　　又¶
水晶簾捲午風輕萬壑清寒凌室氷閒奏薫絃¶
思解愠肯敎人世獨炎蒸¶
　　　又¶
<pb:KR4d0306_SBCK_023-16b>¶
纔過端辰又誕辰天家風物鎭長新六宫競獻¶
長生縷一缕應期一萬春¶
　春貼子¶
　　皇帝閣六首¶
　　　五言(三首)¶
嘉定無疆曆纔𨳩第五春金穣端有兆太歳恰¶
居申¶
　　　又¶
新歳朝元使龍荒萬里來至仁天廣大朔漠亦¶
春臺¶
<pb:KR4d0306_SBCK_023-17a>¶
　　　又¶
雉扇開金殿雲韶奏紫庭天顔知有喜班首是¶
前星¶
　　　十言(三首)¶
萬宇新歌大有年又㸔瑞雪粲瓊田太平和氣¶
隨春轉斗米從今三四錢¶
　　　又¶
東風昨夜入簾帷便覺深宫漏影遟一曲涼州¶
花盡放不湏先作報春詩¶
　　　又¶
<pb:KR4d0306_SBCK_023-17b>¶
陽進隂消屬此時凝旒南面盍深思微臣自媿¶
無規諌願獻　元朝學士詩¶
　皇后閣五首¶
　　　五言(二首)¶
寳勝千春字瓊樽九醖香六宫齊上夀地久配¶
天長¶
　　　又¶
金屋春容早銅樓曉色分奉觴天一笑聖子似¶
周文¶
　　　七言(三首)¶
<pb:KR4d0306_SBCK_023-18a>¶
栁眼窺春煖欲眠梅粧點雪鬪新妍一年好處¶
如今是逺勝清明寒食天¶
　　　又¶
誰贊東皇轉化鈞宫中堯舜亦深仁秪将一點¶
陽和意散作乾坤浩蕩春¶
　　　又¶
煙花萬匝繞坤寧獨把牙籖手不停爲要八荒¶
皆夀域彩毫親䟦度人經¶
　　東宫五首¶
　　　五言(二首)¶
<pb:KR4d0306_SBCK_023-18b>¶
薄薄觚稜雪融融甲觀風晴光挾和氣先到少¶
陽宫¶
　　　又¶
燈市千門月花時萬井春朝来資善議猶自問¶
窮民¶
　　　十言(三首)¶
畫堂金㮄掲居仁萬物知關念慮深一點陽和¶
從震出助成天地發生心¶
　　　又¶
鶴駕通宵入問安龍墀清晚押朝班天顔喜見¶
<pb:KR4d0306_SBCK_023-19a>¶
重輪月春色先回萬歳山¶
　　　又¶
濟濟儒冠萃講庭韋編竟日共研精還将泰象¶
參人事要使羣陽更彚征¶
　　皇后閣端午貼子詞¶
　　　五言(二首)¶
夣月佳辰近端陽令節新何湏纒綵縷金母自¶
千春¶
　　　又¶
艾乕垂朱户槐龍舞玉墀晝長無一事秪誦二¶
<pb:KR4d0306_SBCK_023-19b>¶
南詩¶
　　　七言(三首)¶
三盆繭巳繰氷縷五色絲新織海鮫不但綵繒¶
華莭物要成龍衮待親郊¶
　　　又¶
䁱來金殿沭蘭湯因感騷人興寄長重勸君王¶
勤采善由来香草比忠良¶
　　　又¶
元武門前羅百戲昆明池上闘千艘聖人不事¶
逰觀樂翻笑前朝侈燕敖¶
<pb:KR4d0306_SBCK_023-20a>¶
　嘉定六年春貼子詞¶
　　皇后閣五首¶
　　　五言(二首)¶
聖徳天同大熈然萬物春誰知　載厚發育輔¶
深仁¶
　　　又¶
内殿稱觴早仙班擁翠翹春来多樂事人日是¶
明朝¶
　　　七言¶
翠輦廽從五福宫管絃聲裏萬花紅熈熈和氣¶
<pb:KR4d0306_SBCK_023-20b>¶
皇州滿都在乾坤槖籥中¶
　　　又¶
玉梭織就衮龍衣巳奉君王泰畤祠凖擬腰轝¶
臨繭館清明前後浴𧖟時¶
　　　又¶
一夜東風到集芳滿園紅紫巳低昻尋花問栁¶
非吾事燕坐坤寧春晝長¶
　　皇后閣端午貼子詞¶
　　　五言¶
玉佩響瓊樓天風五月秋人間正炎熱猶軫聖¶
<pb:KR4d0306_SBCK_023-21a>¶
情憂¶
　　　又¶
讀罷懷沙賦重哦卷耳篇慇懃勸　明主屬意¶
在求賢¶
　　　七言¶
記得當年夣月符浴蘭節後恰旬餘欲知天錫¶
無疆夀認取仙蜍頷下書¶
　　　又¶
貝葉新傳寳藏經聖心端爲福群生從今物自¶
無疵癘安用桐君紀藥名¶
<pb:KR4d0306_SBCK_023-21b>¶
　　　又¶
瑶池十丈藕花香淸賞尤便水殿凉聞說内家¶
多樂事前星親自捧霞觴¶
　致語口號¶
　　金國賀正旦使人到　闕紫宸殿宴致語¶
　　口號勾合曲詞¶
　　　致語¶
(臣)聞月正元日舜門廣闢於四方春王三朝漢¶
殿畢来於萬國恭惟　皇帝陛下継天御極法¶
古陳儀警蹕而下東厢衣裳而正南面賓臚並¶
<pb:KR4d0306_SBCK_023-22a>¶
設肅大廷鵷鷺之班僸佅具陳小異域魚龍之¶
戲(臣)等忝居法部敢獻民謡¶
　　　口號¶
榆關玉塞靜無塵　嘉定如今第四春兩國交¶
馳通好使八荒同作太平人翠鼉皷奏娯嘉客¶
白獸樽浮賞諌臣聖暦從茲天共逺年年玉帛¶
㑹楓宸¶
　　　勾合曲¶
雲上天需皇歡浹而羣臣醉雷出地豫樂音調¶
而四時和上恱天顔敎坊合曲¶
<pb:KR4d0306_SBCK_023-22b>¶
　　金國賀正旦使人到　闕紫宸殿宴致語¶
　　口號勾合曲詞¶
　　　致語¶
(臣)聞東風入律回萬宇之陽春南面垂裳受四¶
方之賓貢恭惟　皇帝陛下天容睟穆聖徳昭¶
清當乾坤交泰之辰作君臣相恱之樂舉觴太¶
極殿未誇唐室之元正置酒長樂宫更陋漢朝¶
之十月(臣)等繆參法部輙獻衢謡¶
　　　口號¶
六龍扶輦下雲間紫殿風㣲響佩環朔漠逺馳¶
<pb:KR4d0306_SBCK_023-23a>¶
鄰國信前星親押外朝班九賓重譯曕宸極萬¶
歳三聲繞夀山大史預占年大有更添喜色上¶
天顔¶
　　　勾合曲¶
法酒三行方祝聖人之夀鈞天萬舞冝楊治世¶
之音上奉宸歡敎坊合曲¶
　　瑞慶節集英殿宴致語口號勾合曲詞¶
　　　致語¶
(臣)聞千歲河清適紀千秋之節萬官星拱同稱¶
萬夀之觴㳟惟　皇帝陛下徳配乾坤澤流雨¶
<pb:KR4d0306_SBCK_023-23b>¶
露光照綺蘭殿上未夸漢室之開祥春生花蕚¶
樓前竊小唐家之張燕¶
　　　口號¶
皇家卜世過周唐天啓眞人應運翔抱日預占¶
恭邸夣飛龍曾報皖山祥翠雲影外来金母紅¶
霧香中擁玉皇樂府賤工無以祝願將金鑑代¶
珠囊¶
　　　勾合曲¶
虎拜萬年旣祝聖人福夀鳯儀九奏冝揚治世¶
之音上恱宸顔敎坊合曲¶
<pb:KR4d0306_SBCK_023-24a>¶
　　金國報登位使人到　闕集英殿宴致語¶
　　口號勾合曲詞¶
　　　致語¶
(臣)聞合兩國之成瑞節逺馳於星傳設九賓之¶
禮宴觴載舉於天庭伏惟　皇帝陛下大徳難¶
名至仁無外弓載&KR1060;戈載戢常存安天下之心¶
酒如澠肉如京特厚遇使臣之意歡聲振地和¶
氣回春(臣)等服在伶工敢陳口號¶
　　　口號¶
時平朝野寂無譁南北歡盟共一家不遣纖塵¶
<pb:KR4d0306_SBCK_023-24b>¶
驚塞上要將和氣匝天涯星馳琛幣来鄰境雲¶
擁衣冠㑹正衙聖澤汪洋天廣大侍臣何惜醉¶
流霞¶
　　　勾合曲¶
君子之酒旨且多方初筵之有秩治世之音安¶
以樂冝雅奏之載揚上恱天顔敎坊合曲¶
西山先生真文忠公文集卷第二十三¶
<pb:KR4d0306_SBCK_023-25a>¶
