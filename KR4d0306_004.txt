# -*- mode: mandoku-view -*-
#+TITLE: 西山文集
#+DATE: 2015-09-23 10:24:22
#+PROPERTY: JUAN 4


　對越甲藁¶
　　奏劄¶
　　　直前奏劄¶
臣聞君子小人之分義利而已矣君子之心純¶乎為義
故其得位也將以行其道小人之心純¶乎為利故其得
<pb:KR4d0306_WYG_004-1b>
位也將以濟其欲二者操術不¶同故所以導其君者亦
異夫為人君者受諫則¶明拒諫則昬明則君子得以自
盡昬則小人得¶以為欺故為君子者唯恐其君之不受
諫為小<md:KR4d0306_SBCK_004-1b>¶人者唯恐其君之不拒諫彼小人者豈以受諫¶
為不美哉蓋正論勝則邪説弗容公道行則私¶意莫逞
故其術不得不出於此昔唐憲宗嘗謂¶李絳曰比諫官
多朋黨論事不實皆陥謗訕欲¶黜其尤者若何絳曰此
非陛下意必憸人以¶此營誤上心因極陳其説以明人
<pb:KR4d0306_WYG_004-2a>
臣進諫之難¶帝曰非卿言我不知諫之益憲宗唐之英
主也¶憸人之言一入幾至於黜諫臣蓋朋黨謗訕皆¶人
之所深惡因其所惡而激怒之雖憲宗之¶明不能無惑
非絳深知小人情状而極辨之則<md:KR4d0306_SBCK_004-2a>¶皇甫鏄李逢吉之徒
豈必末年而後用事嗚呼¶人主為社稷計其可不致察
乎此哉臣嘗歴考¶前古凡小人欲排正論大抵數端不
曰立異則¶曰好名不曰賣直則曰歸過而其甚者則曰
朋¶黨也謗訕也蓋為君子者以引君當道為心政¶有得
<pb:KR4d0306_WYG_004-2b>
失必不茍從不茍從則近乎立異矣竭忠¶論事必合人
情既合人情必得時譽如此則又¶近乎好名矣好直鄰
於賣直救過類於歸過乃¶至持論偶同則可謂之朋黨
盡言無隠則可謂¶之謗訕凡此數端皆迷誤君心之酖
毒窒絶言<md:KR4d0306_SBCK_004-2b>¶路之榛荆也自非至聖至明未有不為所惑
仰¶惟本朝聖哲相承招徕讜言如恐弗及方其盛¶時天
下之士仇然獻議固有踈往謬戾不切事¶體沽激矯亢
不本忠誠者亦皆優容不以為辠¶其間小人不便或進
<pb:KR4d0306_WYG_004-3a>
巧説若景祐中范仲淹¶既坐言事絀議者因請敕牓朝
堂有曰憸邪罔¶上者有辟挾私立黨者必懲自謂足以
梗言路¶矣而仁宗尋即悔悞誕降明詔敷求直言召¶還
仲淹竟至大用而慶厯之治以成哲廟¶初用司馬光之
言下詔求諌當時有不欲者豫<md:KR4d0306_SBCK_004-3a>¶設六事以排之曰若陰
有所懐犯非其分或扇¶摇機事之重或迎合已行之令
上以觀望朝¶廷之意以徼幸希進下以眩惑流俗之情
以干¶取虚譽若是者必罰無赦光復上疏爭之以為¶此
<pb:KR4d0306_WYG_004-3b>
非求諫乃拒諫也人臣惟不言言則入六事¶矣哲宗宣
仁亟俞其請而四方言利病者始¶獲上聞元祐之治實
基乎此向使二宗納¶姦言而不悟逺正論而不容則小
人之計行君¶子之道喪豐功大業安能傳示永乆為本
朝¶極盛之日乎若乃指公論為流俗者王安石之<md:KR4d0306_SBCK_004-3b>¶私心
分上書為邪等者蔡京之姦計斥忠賢為¶偽黨者韓𠈁
胄之狡謀覆轍甚明厥鑒非逺臣¶愚伏望陛下恢洪聖
度以徕天下之忠言昭¶晰聖鑒以察羣臣之心術凡在
<pb:KR4d0306_WYG_004-4a>
廷之士有勸¶陛下以親近端良不諱已過者必君子也
不惟¶聴受之又當奨擢之有勸陛下以疑忌人言¶惡聞
闕失者必小人也不惟拒絶之又當擯斥¶之使鳴鳳之
瑞日聞而妖狐之音頓息若是而¶治功不隆天休不格
者非所聞也惟陛下留¶神反復愚臣之言<md:KR4d0306_SBCK_004-4a>¶　　　除江東漕十一月二十二日朝辭奏事劄¶子一¶
臣愚不肖蒙恩備使一路遂將逺違穆穆之¶光竊伏惟
念人臣之義雖在窮約猶不㤀君況¶嘗以載筆之史乆
<pb:KR4d0306_WYG_004-4b>
直禁廬今雖將指有行而憂¶國念君之忠其敢以既去
遂已謹復深惟當世¶之故而願獻其區區惟陛下幸察
其一曰宗¶社之耻不可忘臣嘗觀古之人主於仇讐怨
敵¶之國有勢未能報而姑事之者有勢雖不敵而¶不事
之者有勢可以勝而逺報之者有勢可以<md:KR4d0306_SBCK_004-4b>¶報而反助之
者昔太王之於狄也事之以皮幣¶事之以犬馬事之以
珠玉凡其所欲悉以畀之¶蓋是時狄強而周弱畏天保
國其道當然故孟¶子曰唯智者為能以小事大然狄之
<pb:KR4d0306_WYG_004-5a>
於周特一¶時之怨非百世之讐含垢包荒義未為失此
所¶謂勢未能報而姑事之者也西晉懐愍二帝俱¶沒於
劉聦元帝問闗南渡立國日淺外㓂方熾¶内難復興故
終其身未遑征討然一介行李未¶嘗聘北廷成帝時石
勒来修好詔焚其幣此所¶謂勢雖不敵而不事之者也
勾踐會稽之辱舉<md:KR4d0306_SBCK_004-5a>¶國以臣妾於吳而能苦身焦思折節
下士與百¶姓共其勞人事既修天應亦至吳之稲蟹不
遺¶種矣而夫差方觀兵中土與晉會于黄池勾踐¶得以
<pb:KR4d0306_WYG_004-5b>
乘間舉兵遂墟其國此所謂勢可以勝而¶遂報之者也
晉孝武時苻堅聚百萬之師志吞¶吳會賴謝𤣥等大破
之淮淝堅既狼狽西歸其¶子丕復與慕容垂相持于鄴
使晉之君臣有志¶經畧乘機席卷殆不甚難而謝𤣥方
且從丕之¶請遺兵以救其窮餽米以濟其饑舍苻氏之
深¶讐與慕容而為敵未幾劉牢之等為垂所敗秦<md:KR4d0306_SBCK_004-5b>¶既不
祀晉亦以衰此所謂勢可以報而反助之¶者也臣竊惟
國家之於金敵蓋萬世必報之讐¶髙宗孝宗值其方彊
<pb:KR4d0306_WYG_004-6a>
不得已以太王自處而¶以勾踐之事望後人今天亡此
邦近在朝夕旱¶蝗頻年赤地千里甚於夫差之時韃靼
羣盜四¶面交攻無異苻秦之季天其或者付陛下以¶有
為之會乎臣嘗熟思待敵之䇿其别有三練¶兵選將直
擣其巢若勾踐襲吳之師此上䇿也¶按兵堅壘内固吾
圉止使留幣外絶其交若晉¶氏之不與敵和而鑒其宴
安江沱之失此中䇿<md:KR4d0306_SBCK_004-6a>¶也以救災䘏鄰之常禮施之於茹
肝飲血之深¶仇若謝𤣥之助苻丕此下䇿也用上䇿則
<pb:KR4d0306_WYG_004-6b>
大義¶明混一之機也用中䇿則大計立安強之兆也¶用
下䇿則大勢去阽危之漸也臣不知今日之¶廟謨其將
安出乎顧更化以来生聚教訓未有¶勾踐十年之功固
未可遽圗一戰之勝於傳有¶之攻不足者守有餘夫以
堂堂大邦方地萬里¶誠能以待敵之禮而遇天下之豪
傑以遺敵之¶費而厲天下之甲兵人心奮張士氣自倍
何憚¶於敵人而猶事之哉若乃輕信邉臣迎合之言<md:KR4d0306_SBCK_004-6b>¶援
敵人於將亡置世讐而不念非惟忠臣義士¶沮氣解體
<pb:KR4d0306_WYG_004-7a>
而後來之敵亦將有輕我國心萬一¶貽書誚侮我將何
詞以應之夫重於絶人者畏¶召怨而啓釁也然能不召
怨於亡金而不能不¶啓釁於新敵權其利害孰重孰輕
故臣願陛¶下勉勾踐之良圖懲謝𤣥之失䇿則王業興
隆¶可冀矣其二曰比鄰之盗不可輕今之論韃靼¶者類
曰猖獗小夷非有嚢括并吞之志其論山¶東之盗者亦
曰蕞爾姦孽不過䑕竊狗偷之謀¶抑不思劉石苻姚之
興大抵皆出荒裔全齊十<md:KR4d0306_SBCK_004-7a>¶二之險昔人用之嘗以覇強
<pb:KR4d0306_WYG_004-7b>
況今中原士民倀¶倀無主使盜亦有道則衆將從之茍
得志而鄰¶於吾莫大之憂也迺者外使之来輕舟浮海
不¶十日而抵邉城舍舟登㟁人無知者安知不以¶是覘
吾之虚實乎臣願朝廷毋輕二賊日夜¶講求攻守之䇿
以逆杜窺覦之心自治之方無¶急於此其三曰幸安之
謀不可恃今之議者大¶抵以敵存亡為我欣戚聞危蹙
之報則冀其非¶實得安静之耗則幸其必然重以邉臣
喜為迎¶合或曰韃靼許和矣或曰羣盜聴命矣或曰穹<md:KR4d0306_SBCK_004-7b>¶
<pb:KR4d0306_WYG_004-8a>
廬還燕有日矣誠使敵命少延吾得以因時修¶備豈非
至願政恐奔竄敗亡之餘勢必不乆皇¶皇鉅宋初非小
弱顧乃藉彼以為安是猶以¶朽壤為垣而望其能鄣盜
賊也臣願陛下勵¶自強之志恢立武之經毋以敵存為
喜毋以敵¶亡為畏則大埶舉矣其四曰導䛕之言不可
聴¶臣聞天難諶命靡常者伊尹所以訓太甲惟不¶敬厥
徳乃早墜厥命者召公所以戒成王聖賢¶言天不過如
此未聞曰其星躔某舍則其業昌¶某神居某地則其福
<pb:KR4d0306_WYG_004-8b>
應也自嘉定更化以来兵<md:KR4d0306_SBCK_004-8a>¶偃嵗豐民稍蘇息此誠聖徳
格天之效而溺於¶數術者猥曰五福太一實臨吳分審
如其言則¶治亂興衰皆有天數無闗君徳豈不悖哉今
邉¶事方殷正君臣戒懼之日而薦紳大夫工為䛕¶悦或
以五福足恃為言夫漢之肇造以寛仁得¶民而不在五
星之聚晉之卻敵以將相有人而¶不在嵗星之臨吳矧
乾象告愆邇日尤甚其可¶恃䜟緯不經之説而忽昭昭
之儆戒乎惟陛¶下鑒天人之相因察䛕佞之有害益修
<pb:KR4d0306_WYG_004-9a>
其本以¶格天休宗社之慶也其五曰至公之論不可忽<md:KR4d0306_SBCK_004-8b>¶臣聞公論國之元氣也元氣痞鬲不可以為人¶公論&KR0008;鬱
不可以為國祖宗盛時用人立政¶一揆之衆論而行之
以至公故人心説服天下¶順治熙寧之世以新法為不
可行者公論也¶王安石違而咈之終以悞國紹興之際
以和¶議為不可恃者公論也秦檜讐而嫉之遺患至¶今
夫朝廷之舉措是而衆亦是之者治世也朝¶廷之舉措
非而衆亦非之者亦治世也朝廷舉¶措自以為是而衆
<pb:KR4d0306_WYG_004-9b>
莫敢議其非此子思所以憂¶衛之君臣也往者𠈁胄弄
權以威罰箝天下之<md:KR4d0306_SBCK_004-9a>¶口浸淫既乆附和成風北伐一事
中外共知其¶非而莫敢言其效蓋可睹矣使𠈁胄能虛
心平¶聴不以先入為主而惟公論是從則國無佳兵¶之
禍已無僇辱之殃豈不美哉間者使命之出¶外議譁然
從臣爭之館學爭之庠序之士又爭¶之或者未必不以
為紛紛多事臣獨曰此十數¶年来所無之氣象聖君賢
相優容涵養致此盛¶事豈易得哉夫天下之大本同一
<pb:KR4d0306_WYG_004-10a>
家人主者父¶也大臣者宗子也大夫士者家之衆子弟
也至¶於庶人之賤亦家之陪𨽻也父兄有過子弟争<md:KR4d0306_SBCK_004-9b>¶之
子弟有過陪𨽻言之蓋一家之事休戚實同¶凡其切切
相規政欲共成門户之美耳君臣之¶義何以異此而自
昔惡聞正論者往往加以歸¶過賣直之名夫欲使士大
夫畏避此名務為緘¶黙直易易耳不知臣子至情本為
國計何負於¶君父而顧嫉之耶深惟今日實公論伸屈
之機¶朝廷之上若以言者為愛君為報國無猜忌之¶意
<pb:KR4d0306_WYG_004-10b>
而有聴用之誠則公論自今而愈伸若以言¶者為沮事
為徼名無聼用之誠而有猜忌之意¶則公論自今而復
屈夫公論伸屈乃治亂存亡<md:KR4d0306_SBCK_004-10a>¶之所繇分故臣於奏篇之
終反復極言忘其重¶煩天聴之辠詩曰心乎愛矣遐不
謂矣惟¶陛下亮臣愚忠取進止¶
　　　奏劄二¶
臣㳟聞太平興國中嘗詔諸道轉運司察訪¶部下官吏
凡罷軟不勝任及黷于貨賄者俾條¶上其事状其清白
<pb:KR4d0306_WYG_004-11a>
自守幹局不苛者亦許其明¶揚臣仰見祖宗盛時選用
監司付以事權者¶蓋欲其公於刺舉使貪懦者無所容
而亷能者¶有以勸責任之意蓋不輕也自嘉泰開禧以
来<md:KR4d0306_SBCK_004-10b>¶公道不行請囑日盛郡縣之官有罪状彰灼為¶監司
者甫欲案劾已求要路之援以自脱甚者¶得以施其反
噬之計於是刺之權有所不行矣¶嵗舉之員往往奪於
權貴之命孤寒無援者雖¶盡心職業不免陸沉之歎膏
粱庸騃茍有所挾¶則若執劵以取償焉於是舉之權又
<pb:KR4d0306_WYG_004-11b>
有所不行¶矣是以州縣之間賢否不分民受其病今陛¶
下更新大化公道昭明寖還乾道淳熙之¶舊矣獨薦紳
間親故請託之弊未能盡臣愚¶欲望聖慈戒諭中外士
大夫相與維持公道<md:KR4d0306_SBCK_004-11a>¶使將指承命者得以展澄清之志
而賢不肖有¶所甄别其於治道豈小補哉¶
　　　召除禮侍上殿奏劄一(乙酉六月/十二日)¶
臣聞國於天地必有與立焉三綱五常是也夫¶自髙卑
奠位而大分已明帝降之衷而善性均¶有然維持而主
<pb:KR4d0306_WYG_004-12a>
張之繄君師是賴故聖人者作¶躬行此道以標的乎天
下君臣之綱正於上而¶天下皆知有敬父子之綱正於
上而天下皆知¶有親夫婦之綱正於上而天下皆知有
别三者¶正而昆弟朋友之倫亦莫不正凢使生人之類<md:KR4d0306_SBCK_004-11b>¶各有寧宇不相鬬暴賊殺者此唐虞三代數聖¶人之功
所以與天地同其大也夫所謂五常者¶亦豈出乎三綱
之外哉父子之恩即所謂仁君¶臣之敬即所謂義夫婦
之别即所謂禮智者知¶此而已信者守此而已未有三
<pb:KR4d0306_WYG_004-12b>
綱正而五常或¶虧亦未有三綱廢而五常獨存者嗚呼
是理也¶其扶持宇宙之棟幹奠安生民之柱石歟人而¶
無此則冠裳而禽犢矣國而無此則宗社而丘¶墟矣臣
嘗讀詩至六月之序曰小雅盡廢則四¶夷交侵而中國
㣲夫小雅之詩財二十餘篇而<md:KR4d0306_SBCK_004-12a>¶綱常之義略備中國之
所以為中國者賴此而¶已而至於盡廢焉是自為伐也
四夷交侵之禍¶安得不以其時至乎又嘗考觀古昔有
當衰㣲¶削弱之世而綱常未至泯絶猶足以僅存者亦
<pb:KR4d0306_WYG_004-13a>
有治安彊盛之世綱常隳弛卒至於大壊而不¶可捄者
周自東遷日以卑矣然桓文出力以奨¶王室則猶有君
臣也諸侯會盟以定世子則猶¶有長㓜也故能擁持虚
器尚數百年晉氏之興¶奄有吳蜀再傳而至惠帝可謂
極盛矣而陽徳¶不剛陰慝内熾讒巧交煽國本遽摇諸
王䟦扈<md:KR4d0306_SBCK_004-12b>¶主威遂奪三綱盡廢而劉石之變興唐至明皇¶
亦太平極治之日而宫闈怙寵黷亂天常姦䛕¶肆欺潛
竊國命兇邪造釁戕伐本支三綱盡廢¶而安史之難作
<pb:KR4d0306_WYG_004-13b>
即晉唐之事以驗序詩者之言¶千載相望若合符契有
天下者奈何其不監哉¶惟我祖宗繼天立極其於事親
教子之法正¶家睦族之道尊主御臣之方大抵根本仁
義故¶先朝名臣或以為家法最善或以為大綱甚正¶或
以為三代而下皆未之有猗歟休哉聖子¶神孫所當兢
兢保持而勿墜也㳟惟陛下天<md:KR4d0306_SBCK_004-13a>¶啓叡明肇膺大寳此正
端本澄源之時臣来自¶逺方竊聞朝野之論以謂陛下
有承順太¶母之孝有憂憫元元之仁茍推是心何往非
<pb:KR4d0306_WYG_004-14a>
善¶獨不幸處天倫之變有未盡其道者雖棣華之¶愛方
篤而布粟之謡遽興流聞四方所損非淺¶夫一政之行
一令之出茍乖於理害且隨之綱¶常大端是謂人極人
極不立國將奈何且民無¶常情惟上所導大學曰上老
老而民興孝上長¶長而民興弟又曰一家仁一國興仁
一家讓一¶國興讓盖情雖無常而性則本善倡之則應
作<md:KR4d0306_SBCK_004-13b>¶之則興故慈孝隆於上則下有忠順之風愛敬¶虧於
上則下有陵犯之俗影響相從至為可畏¶伏惟陛下深
<pb:KR4d0306_WYG_004-14b>
懲徃悔而思所以補過者焉夫¶天子之孝與臣庶不同
陛下欲報先皇之¶大徳則繼志述事所當先衰麻之數
哭踊之節¶其次也欲報慈闈之至恩則先意承志者不
可¶後滫瀡之奉跪拜之㳟其末也兢兢朝夕惟實¶徳是
充惟大政是習使朝廷以治而宗社以安¶則子道修矣
誦二南正始之詩而思異時之擇¶配者不可不謹玩大
易正家之義而思平居之<md:KR4d0306_SBCK_004-14a>¶反身者不可不嚴近而九族
必有以廣親睦之¶仁内而六宫必有以示肅雍之化則
<pb:KR4d0306_WYG_004-15a>
家道正矣¶委任臣工者人君之大體躬親聴斷者人君
之¶大權二義並行初不相悖必使政令出於公朝¶而絶
多門之私威柄歸於王室而無倒持之失¶則君道立矣
子道修者仁之本家道正者禮之¶源而君道之立則又
天下大義所由定陛下¶儻能明此三者而行之一本於
誠則不求感人¶而人自孚不求正俗而俗自化姦雄不
得為辭¶以動衆夷狄不得伺隙以生心治安長乆之計<md:KR4d0306_SBCK_004-14b>¶無越諸此臣以迂踈誤蒙召擢寘在春官實掌¶邦禮深
<pb:KR4d0306_WYG_004-15b>
惟治亂安危之本豈在玉帛鍾皷之間¶故於進對之初
首以大經大法為陛下告狂¶愚無取惟聖明擇焉取進
止¶
　貼黄臣所謂處天倫之變未盡其道者蓋以¶大舜之
　事望陛下也昔者象日以殺舜為¶事舜為天子則封
　之孟子推明其指曰仁人¶之於弟也不藏怒焉不宿
　怨焉親愛之而已¶矣夫以象之不道而舜親愛之心
　曾不為之¶少衰此其所以為人倫之至也然象封有
<pb:KR4d0306_WYG_004-16a>
　庳<md:KR4d0306_SBCK_004-15a>¶而不得有為於其國天子使吏治之而納其¶貢税
　不得以暴其民此又仁之至義之盡可¶以為萬世法
　也況濟王之於陛下其屬為¶兄而霅川之變迫於羣
　兇非出本志前有避¶匿之迹後與討捕之謀情状灼
　然本末可考¶陛下儻能以舜愛象之心而全之又以
　舜封¶象之法而處之使有富貴之娱而無尺寸之¶柄
　則陛下之所為即舜之所為矣綱常獲¶全聖徳無玷
　書之史册揚休何窮臣竊惜¶陛下之不思出此也今
<pb:KR4d0306_WYG_004-16b>
　事無所及矣故臣輒<md:KR4d0306_SBCK_004-15b>¶進補過之説冀陛下力行衆善
　以揜前非¶庶幾異時不失為我宋盛徳之主此愚臣
　¶之願亦天下之願也臣又竊觀雍熙秦邸之¶事方其
　有罪不免降遷及其薨亡不廢恩䘏¶故有追封之典
　賜諡之榮下至諸子俱蒙遷¶擢當時宰臣稱頌太宗
　皇帝之徳以為睦¶族推慈舍罪䘏孤足以感動天地
　今濟王之¶亡也自輟朝卜塟之外未之聞焉意者羣
　臣¶未有以太宗之書告陛下者臣不避誅¶戮敢冒昧
<pb:KR4d0306_WYG_004-17a>
　言之伏願明詔有司考求雍<md:KR4d0306_SBCK_004-16a>¶熙故實斟酌而行之雖
　濟王未有子息然興¶滅繼絶之仁在陛下為之何不
　可者扶綱¶常於幾墜全恩義於已虧天地神人之心
　亦¶將有以亮陛下矣臣區區獻言非為親王¶計盖為
　陛下計也丹𠂻皦然可質天日惟¶聖明賜察¶
　　　奏劄二¶
臣竊惟今日求治之要莫難於得天心亦莫難¶於収人
心然天人非二致也得人斯得天矣在¶易大有上九自
<pb:KR4d0306_WYG_004-17b>
天祐之吉無不利孔子曰天之<md:KR4d0306_SBCK_004-16b>¶所助者順也人之所助
者信也當元祐初¶二聖臨朝聴政四夷稽首請命西羌
夏人降附¶相尋而黄河北流有復禹舊迹之勢天下曉
然¶知上意與天合蘇軾推明其故以為此二聖¶躬信順
以先天下之功也夫無一事不當於天¶心乃可言順無
一事不孚於人心乃可言信今¶陛下躬親庶政内禀慈
謨以時考之甚似元¶祐而求之於天則震電雨雪繼見
於冬春星文¶變異洊形於邇日求之於人則忠義之旅
<pb:KR4d0306_WYG_004-18a>
反側¶未安朝野之民咨歎未息意者朝廷之舉措<md:KR4d0306_SBCK_004-17a>¶所以
信服乎人心者有未至歟人心之未信此¶天心之所以
未順也夫是是非非之理本諸天¶道而著在人心不以
古今而存亡不以智愚而¶増損上之所為一與理合則
不待教令而自孚¶上之所為一與理悖則雖加刑僇而
不服然則¶今日人心之未信者果安在耶成王之命君
陳¶曰有廢有興出入自爾師虞庶言同則繹孔子¶答哀
公之問曰舉直錯諸枉則民服舉枉錯諸¶直則民不服
<pb:KR4d0306_WYG_004-18b>
盖立政用人未有不參稽公議而¶能厭服天下者祖宗
盛時凡有大政必采羣<md:KR4d0306_SBCK_004-17b>¶言太平興國中秦邸之事作太
子太師王溥¶等議于朝堂者七十有四人然後有詔裁
決以¶大事之不可輕也迺者霅川之變眎昔畧同而¶未
聞有參聴于槐棘之下者此人情之所共惑¶也康定慶
厯間簡求西帥必取當世第一¶流宰臣吕夷簡至㤀讐
薦進以重任之不可輕¶也往者淮蜀二閫之除皆出僉
論所期之外今¶其效亦可覩矣而除目洊攽僉論之不
<pb:KR4d0306_WYG_004-19a>
同猶昔¶也天下之事非一家之私其在公朝何惜不與¶
衆共以求至當之歸乎且廟堂之上所以廢僉<md:KR4d0306_SBCK_004-18a>¶諧而任
獨見者不過惡聞異論而已抑不思事¶未行而有異論
吾猶得以參酌可否而惟是之¶從事既行而有異論則
國體已傷而救無所及¶朝廷施為動闗理亂嘗試之誤
豈容數耶臣願¶自今國有大議陛下虛心於上使羣臣
各得¶盡言於下大臣至公無我而詳擇其中至於簡¶㧞
材能以任重任亦必以公論為主此今日収¶人心之一
<pb:KR4d0306_WYG_004-19b>
事也賈誼有言慶賞以勸善刑罰以¶懲惡先王執此之
政堅如金石行此之令信於¶四時據此之公無私如天
地今之賞罰其未能<md:KR4d0306_SBCK_004-18b>¶允愜衆志者毋乃有未適其平者
乎夫難平者¶事也惟任理無情而付輕重於物然後施
置得¶所而人莫得而議焉今有功同而賞異者問之¶則
厚者必某人之所主也其薄者必孤寒而¶無援者也又
有罪同而罰異者問之則其輕者¶必某人所主也其重
者必疎逖而寡與者也¶朝廷之於天下當如天之於萬
<pb:KR4d0306_WYG_004-20a>
物栽培傾覆付¶之無心而可使一毫私意介其間乎諸
葛亮偏¶方之佐爾而其言曰吾心如秤不能為人作輕¶
重故當時之臣有為其廢絀者不惟無怨而且<md:KR4d0306_SBCK_004-19a>¶思焉況
堂堂天朝誠能以至公之心行至平之¶政則予奪所加
誰敢不服惟陛下常存此心¶而總綱於上大臣常守此
道而持衡於下賞一¶人必使凡為善者勸罰一人則使
凡為惡者懲¶此今日収人心之二事也夫官之失徳以
寵賂¶之章其在昔人以為至戒當乾道淳熙間有¶位于
<pb:KR4d0306_WYG_004-20b>
朝者以饋遺及門為耻受任于外者以苞¶苴入都為羞
今薫染成風恬不之恠陸䞇有言¶鞭靴不已必及衣裘
衣裘不已必及幣帛幣帛¶不已必及金璧由今觀之豈
止是哉新巧相夸<md:KR4d0306_SBCK_004-19b>¶而無窮誅求横出而罔極於是軍民
之膏血竭¶盡而亡餘矣怨讟繁興日以滋甚然貴臣邇
列¶非必有利之之心往往藉其名以事侵刻者大¶抵皆
是利歸私室怨萃公朝抑何便而莫之止¶也今誠欲息
天下之議惟在朝廷曉然示人¶以屏絶之意甚者反其
<pb:KR4d0306_WYG_004-21a>
物而辠其人則心迹暴¶白而假託以自私者不得肆矣
正已示儀之方¶孰先於此仍願斷自聖心誕降明詔以
儆中¶外俾皆滌除貪暴砥厲亷隅惠緩兵民銷弭怨¶疾
此今日収人心之三事也朝廷之規摹欲<md:KR4d0306_SBCK_004-20a>¶其廣大不欲
其褊狹治世之氣象欲其寛裕而¶不欲其迫蹵商民之
胥動浮言若可忿疾而盤¶庚方且登進在庭丁寧開曉
藹然如家人父子¶之親周公作無逸以戒成王亦曰小
人怨汝詈¶汝則皇自敬徳又曰亂罰無罪殺無辜怨有
<pb:KR4d0306_WYG_004-21b>
同¶是叢于厥身夫以怨詈殺人周公之所畏也獨¶奈何
其輕犯哉曩者以訛言之籍籍於是有譏¶呵之令譏呵
則已過矣甚至於流竄焉殺僇焉¶而人愈駭矣傳曰我
聞忠善以損怨不聞作威¶以防怨自譏呵之令行都城
之民摇手相戒有<md:KR4d0306_SBCK_004-20b>¶道路以目之風此何等氣象而見於
聖明嗣¶服之初乎夫峻刑而重罰本欲以一衆心而不¶
知不情之疑懼則其心之不一正自此始不惟¶是也朝
廷布羣材於列位夫固頼其言以相¶正也而選愞成風
<pb:KR4d0306_WYG_004-22a>
精鋭銷耎朝有闕政則拱嘿¶弗言而私嘆于家朝有過
舉則進焉導䛕而退¶竊非議尊君親上人情所同本心
昬迷何至於¶是亦由誘導未至而猜阻先形人思茍容
誰敢¶自竭且自孝宗以来臨御未幾即下求言之¶詔訪
問所逮下至芻蕘今詔㫖之頒既徐徐數<md:KR4d0306_SBCK_004-21a>¶月之後而僅
止官吏罔及士民方明目達聦之¶初遽示人以弗廣何
以昌士氣何以達下情是¶則播告雖修而人以虚文視
之也今誠欲慰天¶下之望惟當開廣規摹昭示徳意解
<pb:KR4d0306_WYG_004-22b>
煩苛之網¶闢寛裕之塗而又式循舊典載播綸音韋布
之¶㣲咸許論事庶幾憂虞者得以自安忠直者得¶以自
奮此今日収人心之四事也古今天下最¶易失者莫如
人心而最易感者亦莫如人心轉¶移之機殆類反掌今
中外恫疑逺近咨怨非大¶有以慰安之臣恐攜離日甚
一或騷動將有不<md:KR4d0306_SBCK_004-21b>¶可収拾之憂此羣臣之所共知顧恐
度所惡聞¶未有以實告于上者爾然臣區區豈欲朝廷¶
專尚姑息茍為嘘濡以悦之哉惟公惟平惟正¶惟大一
<pb:KR4d0306_WYG_004-23a>
循天下之理而不雜以一己之私易之¶所謂信順者如
是而已惟陛下與二三大臣¶深體而力行之則天人之
助將有不求而自應¶者元祐之治豈難致哉意切言狂
伏俟威譴¶
　　　¶奏劄三
臣聞敵國外患自昔有之根本安強形勢鞏固¶則敵雖
盛而不足憂根本單虚形勢削弱則敵<md:KR4d0306_SBCK_004-22a>¶雖㣲而有足懼
臣觀今日近有金人逺有韃¶靼狡焉窺覦意在叵測而淮
<pb:KR4d0306_WYG_004-23b>
堧之變尤駭聴聞羣¶情方摇未易底定蓋嘗深思熟計
竊以為聚正¶人端士於朝廷使之盡言補過者此内固
根¶本之方也布賢牧良將於方維使之養民訓兵¶者此
外固根本之要也根本強則形勢張矣古¶之有國者以
人材為輕重故一干木足以藩魏¶一季梁足以安隨厥
效甚明不可誣已今朝¶廷之上紳緌濟濟夫豈乏人然
敏鋭之士多於¶老成政事之才富於經術慷慨敢言者
少故正<md:KR4d0306_SBCK_004-22b>¶論罕聞亷退自重者少故士風弗競陛下嗣¶服
<pb:KR4d0306_WYG_004-24a>
之初嘗以耆艾而褒傅伯成楊簡矣以儒學¶而褒柴中
行矣近復以恬退而用趙蕃劉宰矣¶海内聞風孰不欽
嘆然前乎三臣雖加異數而¶聘召未聞是有優賢之名
而無用賢之實也至¶於直亮敢言有如陳宓徐僑者非
特召擢未加¶雖褒寵且莫之及此議者所謂弗滿也陛
下¶誠欲収用賢之效臣願處伯成簡於内祠置中¶行於
經&KR0008;若宓若僑擢之言論之地且益求其¶類而招徕之
使華髪舊徳之良清名峻節之彦<md:KR4d0306_SBCK_004-23a>¶峩冠委珮異萃於朝
<pb:KR4d0306_WYG_004-24b>
廷陛下開心見誠俾之¶條陳闕失大臣虚懐無我與之
商㩁事宜毋縻¶以好爵而言論不從毋隆以虚文而情
意弗浹¶則賢者之所有皆為朝廷有矣如是而内之根¶
本弗強非所慮也趙簡子將保晉陽必先有以¶寛其民
之力李牧將攻匈奴必先有以養其兵¶之鋭今四方長
人之官撫字不聞而叨懫日甚¶萬金之産或一朝而白
奪累世所積或㣲罪而¶沒官夏秋之賦輸納至于冄三
闗市之征苛細¶及於毫末鞭笞雜下而燕笑自如膏血
<pb:KR4d0306_WYG_004-25a>
已殫而<md:KR4d0306_SBCK_004-23b>¶溪壑未滿以此貿官職以此廣田廬於是乎民¶
貧至骨矣諸道總戎之帥訓肄不勤而掊克是¶務自偏
禆以至士卒其家貲稍厚者必使之治¶貨財非優之也
蓋幸其負課而掩有也其廪給¶稍豐者必以之供役使
非親之也蓋利其捐金¶而求免也軍中相語以酒壚藥
局為籍貲産之¶梯媒謂當其事者必不能自免也回易
房廊為¶陥子孫之坑穽謂其身雖死而監督至於無窮¶
也主帥剥偏禆偏禆剥隊伍有日給千錢而不¶足衾絮
<pb:KR4d0306_WYG_004-25b>
者有日廪數斛而不飽糟糠者以此飾<md:KR4d0306_SBCK_004-24a>¶苞苴以此買歌
舞於是乎兵貧至骨矣嗚呼兵¶民俱病一至斯極此何
時而莫之捄耶臣願¶陛下明詔輔臣一新黜陟用亷仁
之守而去貪¶殘任賢能之將而斥暴横使之視民如子
䘏軍¶如家崇飲氷食檗之風均挾纊投醪之惠俾人¶有
生意而士有奮心如此而外之根本弗強非¶所患也漢
人有言本強則精神折衝本弱則招¶殆致凶為邪謀所
陵臣觀方今之埶可謂弱矣¶司馬光嘗謂祖宗苦身焦
<pb:KR4d0306_WYG_004-26a>
思以變衰唐之俗¶陛下髙拱熟視以成後魏之風邇日
之事何以<md:KR4d0306_SBCK_004-24b>¶異此不亟圖之則紀綱日以陵夷風采日以
銷¶鑠駸駸焉將有不可復振者此臣所以痛心疾¶首思
有以為陛下告也今區區所陳實轉弱¶為強之本惟朝
廷不以為迂而采用之則其¶效有可以嵗月期者詩曰
心之憂矣不遑假寐¶臣不勝惓惓¶
　　　得聖語申省状¶
證會某今月十二日上殿奏事未出劄子先¶秉笏叙謝
<pb:KR4d0306_WYG_004-26b>
蒙恩召除得靣清光蒙宣諭¶曰乆聞卿名下有二語偶
不記憶讀至第一劄<md:KR4d0306_SBCK_004-25a>¶貼黄口奏自古聖人無不盡倫而
舜獨為人倫¶之至者縁其他帝王皆處人倫之常獨舜
處人¶倫之變故也處人倫之常者易處人倫之變者¶難
宣諭曰何謂人倫之常某奏父慈子孝兄¶友弟恭此人
倫之常也子孝而父不慈兄友而¶弟或不恭此人倫之
變也人孰無父母而舜則¶父頑母嚚人孰無兄弟舜之
弟象則傲人孰無¶夫婦舜則以匹夫娶天子之女此皆
<pb:KR4d0306_WYG_004-27a>
人所難處¶者而舜能處之各盡其道所以為人倫之至¶
宣諭曰烝烝乂不格姦某奏此乃舜以至誠篤<md:KR4d0306_SBCK_004-25b>¶孝感動
之效也如象至為不道然舜親愛之心¶不為少衰惜陛
下之處濟王不如舜之處象¶蓋舜不以象欲殺已為怨
而封之有庳既不失¶友愛之恩又使吏治其國納其貢
税象不得一¶有所為雖有虐民之心而無所施所謂仁
之至¶義之盡也若陛下所以處濟王者亦如此豈¶不盡
善盡美聖上正色宣諭朝廷之待濟¶王亦可謂至矣某
<pb:KR4d0306_WYG_004-27b>
奏陛下友愛之心可謂無¶所不至天下之人莫不知之
但若謂此事處置¶得盡善臣實未敢仰承聖訓陛下不
必㸔<md:KR4d0306_SBCK_004-26a>¶其他只㸔舜之處象者如彼陛下之處濟王¶者如
此其不及舜明甚大抵人主所為當以二¶帝三王為師
秦漢以下人君舉動不皆合理難¶以為法陛下所以待
親王者既有媿於舜終¶是欠闕處蒙宣諭曰亦是一時
倉猝某又奏¶此乃既往之咎臣本不當言所以言者只
欲¶陛下知得此是一大欠闕處自此益進聖學益¶修聖
<pb:KR4d0306_WYG_004-28a>
徳凢處人倫之際曲盡其至庶可揜盖前¶失異時為有
宋盛徳之君此臣區區之心也¶且如漢文帝亦不幸有
淮南王之事只縁文帝<md:KR4d0306_SBCK_004-26b>¶所為可稱處多淮南王之死又
不出其本意所¶以不失為漢之賢主然不免有此一玷
不如無¶之為愈今陛下處此一事既有媿於舜自今¶處
他事當益加勉勵必無媿於舜可也古之聖¶人亦不能
無過但能補過則其過也如日月之¶食其更也如日月
之復不害其為聖人玉色¶㣲有喜意讀至第二劄尾某
<pb:KR4d0306_WYG_004-28b>
奏曰人心之所在¶即天心之所在宣諭曰天視自我民
視天聴¶自我民聴即此意也讀至第三劄陛下誠欲¶收
用賢之效臣願處伯成簡於内祠置中行於<md:KR4d0306_SBCK_004-27a>¶經幄某奏
朝廷之上不可無華髪舊徳之臣不¶獨人主頼老成之
益朝列新進之士亦得有所¶矜式又奏陛下方留心典
學若召伯成簡中¶行三人置在朝廷特賜顧問所益必
多如臣¶晩學恐不足仰禆聖徳宣諭曰賢者在朝所¶益
非淺又奏伯成簡皆年逾八十人謂雖召之¶必不来臣
<pb:KR4d0306_WYG_004-29a>
謂陛下若至誠招徕之豈有不至¶之理縱使不来必能
因囊封以忠言上達其益¶亦自不少宣諭二人何處居
某奏楊簡四明¶人傅伯成泉南人讀至四方長人之官
撫字不<md:KR4d0306_SBCK_004-27b>¶聞叨懫日甚一段宣諭曰監司郡守如何無¶一
亷者某奏豈可謂全無人但亷者少而貪者¶多愛民者
少而貪民者多耳又宣諭曰然則¶何以革之某奏若朝
廷於用舍黜陟之間示¶人以意亷者用而貪者黜愛民
者用而害民者¶黜使士大夫知所勸懲則此習何患不
<pb:KR4d0306_WYG_004-29b>
革又¶宣諭卿曽見有何亷吏某奏臣自湖南来所過¶州
郡但見知袁州趙䈣夫一介不取真亷吏也¶又奏將帥
掊克軍士因依宣諭曰直恁地又¶曰軍心尤不可失讀
三劄畢蒙玊音温然賜<md:KR4d0306_SBCK_004-28a>¶諭卿所陳三劄皆忠讜之論當
即為施行某奏¶再拜訖退¶
　　　論初政四事(乙酉七月為/禮侍日上)¶
臣竊聞陛下迺者㳙選剛辰移御清燕非特¶恬養神明
之觀抑且稍正宫寢之儀臣子之心¶不勝慰幸然區區
<pb:KR4d0306_WYG_004-30a>
之愚有欲獻於陛下者不¶敢自嘿恭惟髙宗皇帝受命
中興冄造區夏¶六飛南渡駐蹕錢塘其與前世之君蓽
路藍縷¶以啟山林披攘荆棘以立朝廷者殆無以異其¶
艱其勤可謂至矣孝宗皇帝嗣守丕緒志清<md:KR4d0306_SBCK_004-28b>¶中原二十
八年之間蒐攬賢材厲精聴斷未嘗¶一日少懈用能保
固大業垂萬世無疆之休今¶陛下所御之宫庭即二祖
儲神閒燕之地也¶仰瞻楹桷俯視軒墀當若二祖實臨
其上念¶昔者剏守之惟艱思今日繼承之匪易則兢業
<pb:KR4d0306_WYG_004-30b>
祗懼其容少忽乎漢文帝有言朕奉先帝宫室¶常恐羞
之惟其以是存心故能終身為恭儉之¶主兩漢之賢君
莫先焉此臣之所欲獻者一¶陛下前所居處宻邇東朝
唯思曲盡人子之㳟¶其敢遽當人主之奉今宫閤暨乘
輿服用之需<md:KR4d0306_SBCK_004-29a>¶頤指使令之便必將浸備於昔臣知聖性
恬淡¶固非外物可移然以一心而受衆攻非卓然剛¶明
弗惑未有不浸淫而蠹蝕者然則將何道以¶處之曰惟
學可以養此心惟敬可以存此心惟¶親近君子可以維
<pb:KR4d0306_WYG_004-31a>
持此心蓋理義之與物欲相¶為消長者也篤志于學則
日與聖賢為徒而有¶自得之樂持身以敬則凛如神明
在上而無非¶僻之侵親賢人君子之時多則規儆日聞
謟邪¶不得而惑三者交致其力則聖心湛然如日之¶明
如水之清理義常為之主而物欲不能奪矣<md:KR4d0306_SBCK_004-29b>¶此臣之所
欲獻者二三年之喪行於宫壼非獨¶衰麻在躬而已哀
慕之存於心者不可頃刻㤀¶憂戚之形於色者不可斯
須已古者卒哭而廬¶居小祥而堊室今雖未能如昔然
<pb:KR4d0306_WYG_004-31b>
居處之制不¶可不極其樸素也古者服喪非有疾不飲
酒食¶肉今雖未能如昔然饔人大官之供不可不極¶其
菲儉也古者終喪不處于内今雖未能如昔¶然防㣲謹
獨屏逺聲色不可不極其嚴也食則¶見先帝于羮立則
見先帝于墻庶幾不負¶罔極之恩丕昭純孝之實儻因
移御之適凡所<md:KR4d0306_SBCK_004-30a>¶以自奉者少異於居喪之儀則雖衰麻
在躬猶¶不服也此臣之所欲獻者三陛下前者日侍¶慈
明兩宫之情常歡然而無間今視膳問安之¶敬雖無改
<pb:KR4d0306_WYG_004-32a>
於昔而其見則有時矣此正陛下¶深留聖心之日也古
之事親者聴於無聲視於¶無形一舉足一出言不敢忘
父母也況皇太¶后親舉神器以授陛下同聴萬機曽未
數月¶褰裳去之如脱敝屣隆恩厚徳與天地無極¶陛下
將何以報之乎然則㳟勤之禮孝養之誠¶當有加於前
日可也至於兩宫侍御之臣恩意<md:KR4d0306_SBCK_004-30b>¶當使如一蓋愛親者
及其犬馬況左右使令者¶乎厥今羣臣萬民之命繫於
兩宫慈孝交隆於¶上則羣臣萬民皆有所恃以為安而
<pb:KR4d0306_WYG_004-32b>
兩宫侍御¶之臣亦得以保其富貴此臣所欲獻者四臣
猥¶以不材叨備勸讀比者親承聖訓茍可禆益¶朕躬毋
或有隠陛下之虚懐求助如此臣其¶敢以淺陋自解乎
用是輒陳其愚兾補萬一惟¶聖明擇焉取進止¶
　貼黄臣竊惟古者平旦視朝以為常度蓋人¶主與天
　同運故必與日俱出以臨照百官則<md:KR4d0306_SBCK_004-31a>¶陽徳宣昭政機
　無壅先皇帝每旦御朝率¶在邜辰之間臣侍螭坳二
　年實所親見陛¶下始初清明正厲精庶政之日而晨
<pb:KR4d0306_WYG_004-33a>
　興聴事¶乃頗後於先帝之時正使㝢内晏寧猶恐¶示
　人以怠況中外多虞之際乎孔子曰昧爽¶夙興正其
　衣冠平旦眡朝虞其危難一物失¶理亂亡之端惟陛
　下深味斯言自今臨朝¶必以日出為節于以法乾健
　而體離明通下¶情而達民隠實初政之首務也臣僣
　率有陳¶仰祈矜貸<md:KR4d0306_SBCK_004-31b>¶　
　
<pb:KR4d0306_WYG_004-33b>
　
　
　
　
　
　
　
　西山文集巻四¶
<md:KR4d0306_SBCK_005-1a>¶
<pb:KR4d0306_WYG_005-1a>
欽定四庫全書
　西山文集巻五¶
　　　　　　　　　　　　　宋　真徳季　撰
　　對越甲藁¶
　　奏狀
　
