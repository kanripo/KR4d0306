# -*- mode: mandoku-view -*-
#+TITLE: 西山文集
#+DATE: 2015-09-23 10:24:25
#+PROPERTY: JUAN 37


三十七¶
　　　　　　　　　　　　宋　真徳秀　撰
　　書¶
　　　上皇子書(辛/巳)¶
八月吉日持服真某謹齋沐裁書再拜獻于皇¶子國公
某竊伏田里恭睹六月丙寅詔書茂建¶親賢為國上嗣
葢自少陽虚位以來天下喁喁¶之望在於國公有日矣
<pb:KR4d0306_WYG_037-1b>
聖上深惟至計大臣翼¶而成之於是其議遂决自畿甸
之近以至于海¶隅荒陬之逺自群工庶列以至于屯營
百萬之¶衆自戴白之叟以至於髫齓童孺之無知莫不<md:KR4d0306_SBCK_037-1b>¶歡欣鼓舞幸平治之有期或至於感且泣也竊¶嘗思之
皇子國公英明聰睿之賢恭敬温文之¶德得之於天而
成之以學者固不可及然而足¶迹弗離於宫庭交游不
過於僚宷精神心術之¶運言動操脩之實兩宫知之可
也外廷士大夫¶何自知之士大夫知之可也兒童走卒
<pb:KR4d0306_WYG_037-2a>
何自知¶之都城知之可也四方萬里何自知之吁此正¶
中庸所謂㣲之顯誠之不可揜者固如此也方¶國公自
修於深宫之時亦豈蘄乎人之知哉及¶儲位一虚大計
未定皇枝帝胄集于闕下者無<md:KR4d0306_SBCK_037-2a>¶慮以十數而朝廷之士
議於朝曰無如國公也¶學校之士議於學曰無如國公
也其他私議竊¶語亦莫不然彼其平時與國公聲迹不
相聞利¶害不相及非䝉私惠覬後福者而其情乃爾既¶
而恩命之錫果不庸釋焉以此見人心至公之¶理雖天
<pb:KR4d0306_WYG_037-2b>
亦不能違之也然而兩宫之所以畀付¶國公與夫天下
軍民之所期於國公者盖甚重¶而弗輕矣而今而後學
問必益進於前德業必¶益充於前然後足以厭天人之
心塞中外之望¶國公其不可不深勉乎此也然則其道
將安出<md:KR4d0306_SBCK_037-2b>¶哉蔽之以一言曰誠而已矣夫誠之為道可以¶
參天地賛化育其功用大矣然求其用力之地¶不過曰
無妄也不欺也悠久不息也盡此三者¶而誠之體具矣
何謂無妄純乎真實而不雜以¶虚偽是也何謂不欺戒
<pb:KR4d0306_WYG_037-3a>
謹其所不睹恐懼其所¶不聞是也何謂不息終始惟一
時乃日新是也¶此三者有一之未至焉則去誠逺矣姑
舉其概¶言之如實奢而文之以儉實暴而揜之以仁所¶
樂者䛕佞而外為納諫之名所愛者姦邪而繆¶為敬賢
之貎此妄也非誠也修敕於大廷廣衆<md:KR4d0306_SBCK_037-3a>¶之中而放肆於
深居燕閒之地矯揉於親近君¶子之際而發露於昵比
小人之時此欺也非誠¶也敬畏未幾而慢忽繼之儉約
未幾而奢泰隨¶之勤怠之靡常暴寒之不一凡此者皆
<pb:KR4d0306_WYG_037-3b>
非誠也¶易曰鳴鶴在隂其子和之言其應之速也詩曰¶
鼓鐘于宫聲聞于外言其實之易彰也意念少¶差則觀
感立異豈不甚可畏哉伏惟國公既以¶是得之於先某
願復以是持之於後其孝也必¶誠於孝其忠也必誠於
忠親賢以誠而喜佞之¶私不參其間好樂以誠而燕㳺
之樂不干其慮<md:KR4d0306_SBCK_037-3b>¶進侍兩宫其誠固如此退處私室其誠
亦如此¶出對賔僚其誠固如此入親近習其誠亦如此¶
不惟勉强於一時抑且安行於悠久不惟克謹¶於其始
<pb:KR4d0306_WYG_037-4a>
抑且弗渝於其終夫如是則學問日以¶光明德業日以
充大循是而徃雖優入聖域可¶也天人之心愈孚中外
之望彌愜而聖上之所¶以為天下得人者亦有光於堯
舜矣國公其可¶不深勉乎此哉又嘗考之先聖賛易於
乾曰君¶子以自强不息謂其體天之剛健也於坤曰君¶
子以厚德載物謂其法地之博厚也不體乎乾<md:KR4d0306_SBCK_037-4a>¶無以宰
萬物不法乎坤無以容萬物况觀古昔¶凡過於剛者為
亢為暴為强明自任偏於柔者¶為闇為懦為優游不㫁
<pb:KR4d0306_WYG_037-4b>
雖其失不同而其害治¶一也迺者竊聞開府之初明敏
如神事至立斷¶威令振舉群下肅然此誠剛德之著見
者而某¶之愚則願於厚德載物之義復詳玩而深體焉¶
蓋剛之與柔貴於迭用而不貴於偏勝故也聖¶上温恭
慈仁若純任柔道者至於正權臣之誅¶絶仇虜之聘英
威赫然上嫓孝宗今兹國本之¶建獨出神斷其視仁祖
復同一轍然則聖上之<md:KR4d0306_SBCK_037-4b>¶德可謂適剛柔之中矣惟國公
味先聖賛易之¶㣲言法聖上執中之盛德以剛明果斷
<pb:KR4d0306_WYG_037-5a>
為本以¶含洪寛大為用渾渾乎如元氣而舒慘之運弗¶
偏温温乎如良玉而亷劌之形弗露此尤群情¶之所矚
望者也抑某復有獻焉傳曰天職生覆¶地職形載謂其
各有所職也夫天地之大而猶¶以職言他可知矣故縂
攬權剛者人君之職也¶進賢退不肖者宰相之職也國
公任兼臣子所¶職果何事哉盡視膳問安之敬以承兩
宫温凊¶之歡盡修身進德之誠以副兩宫眷倚之重此<md:KR4d0306_SBCK_037-5a>¶國公之職也至於政事之弛張人材之用舍此¶大臣之
<pb:KR4d0306_WYG_037-5b>
職而非國公之事也國公研精問學其¶於前代政治之
得失用人之是非不可不深求¶不可不熟講若夫見諸
行事則有位焉有時焉¶不得而越也易之道處之不當
其位行之不適¶其時則雖正而有悔乾之為卦初則曰
勿用二¶則曰在田三則曰夕惕四則曰自試此以位與¶
時言之也如使處三而自試則躁矣處二而勿¶用則乖
矣以國公所處之位而揆諸乾之六爻¶正乾乾夕惕之
日也乾乾者何兢業之謂也夕<md:KR4d0306_SBCK_037-5b>¶惕者何戒懼之謂也若
<pb:KR4d0306_WYG_037-6a>
昔聖人雖履至尊成至¶治猶必以兢惕自處而不敢一
日安况於國公¶居九三之位而當九三之時則其寅恭
祇畏宜¶若何而可也伏惟深窮大易之㫖而審於自處¶
焉豈惟一身之福實宗社元元之福也昔范文¶正公仲
淹居其親之憂上書政府凡數千言識¶者以為平生所
藴盡在乎此某之不材何敢妄¶希前哲故自銜恤以來
屏居山林時事一不挂¶口獨念昔者備數府僚最辱恩
遇懷不能已輒¶以平生所聞於師友者效其千慮之一
<pb:KR4d0306_WYG_037-6b>
而不自<md:KR4d0306_SBCK_037-6a>¶知其僣焉千瀆崇嚴某下情無任恐懼之至不¶
備¶
　　　上皇子書¶
某謹齋沐裁書百拜獻于皇子少保國公閣下¶某嘗聞
非所當言而言謂之出位所當言而不¶言謂之尸位出
位不可也尸位其可乎某奮自¶諸生本無他技公朝過
聴躐置清華粤自朱邸¶肇開肆求講席豈無鴻儒足副
隆委顧某淺陋¶乃在選中蚤夜以思嘗有望輕責重之
<pb:KR4d0306_WYG_037-7a>
懼皇子¶英姿玉裕從善如流凡所開陳了無難色自是<md:KR4d0306_SBCK_037-6b>¶而尊所聞行所知豈直可限量計某烏得不以¶逢榮自
喜然黽勉效職有日于兹而未能仰禆¶於進修隨事納
忠寸心誠切而常若莫施其愛¶助某於是又有隠憂焉
某之憂非過計也千金¶之家有子必教茍受其托猶思
無負况帝子乎¶宗社之所闗係君相之所倚望中外之
所傾屬¶此豈細事其事鉅故其責重其責重故其憂深¶
某職思其憂者也寧過愚𠂻以干冒犯之誅不¶忍循黙
<pb:KR4d0306_WYG_037-7b>
以詒曠瘝之咎葢嘗熟思以為切於皇¶子之躬行者有
三一曰盡孝敬二曰勤學問三<md:KR4d0306_SBCK_037-7a>¶曰辨淑慝敢條陳之何
謂盡孝敬昔文王為世¶子也朝于王季日三鷄初鳴至
寢門外問内侍¶之御者曰今日安否何如内侍曰安世
子乃喜¶日中又至亦如之及暮又至亦如之夫其心乎¶
愛親無斯須敢離是不當以禮文觀也是當於¶禮文之
外思其所謂翼翼小心不敢怠皇者則¶得之矣愚不知
皇子所以躬行乎此者能如世¶子之翼翼否乎朔望常
<pb:KR4d0306_WYG_037-8a>
儀尚多闕疎晨昏至情¶未必孚洽一月之内侍君親者
凡幾一歲之内¶侍君親者凡幾若此者皇子兢兢自省
之日也<md:KR4d0306_SBCK_037-7b>¶子曰為人子者止於孝又曰所求於子以事父¶
未能也道本非難行反而求之是誠在我惟皇¶子玩誠
身恱親之㫖謹先意承志之思念兹在¶兹無有間斷則
庶幾可以言孝敬矣何謂勤學¶問古者世子之學也春
誦夏弦秋學禮冬讀書¶而又學干戈學羽籥無非修内
治外之事夫其¶心乎務學殆無暇時是不當以誦説觀
<pb:KR4d0306_WYG_037-8b>
也是當¶於誦説之外求其所謂禮樂交修養成德性則¶
得之矣愚不知皇子所以躬行乎此者如世子¶之養德
否乎勸講有時幾如備禮假故無節鄰<md:KR4d0306_SBCK_037-8a>¶於養安騖外之
事比觀書孰多奉道之念比崇¶儒孰重若此者恐未得
為皇子進修之益也子¶曰學如不及猶恐失之又曰德
之不修學之不¶講聞義不能徙見不善不能改是吾憂
也學無¶止法雖天縱生知猶且汲汲惟皇子探大易問¶
辨之義味大學正心之説是講是究無有作輟¶則庶幾
<pb:KR4d0306_WYG_037-9a>
可以言學問矣何謂辨淑慝古者世子¶之生也師傅明
孝仁禮義以道習之逐去邪人¶不使見惡行葢欲其見
正事聞正言行正道也¶愚不知朝夕趨走于皇子之後
先果皆正人與<md:KR4d0306_SBCK_037-8b>¶俱乎書曰任賢勿貳去邪勿疑何者為
賢何者¶為邪則賢否所宜辨某賢當親某邪當斥則去¶
取所宜决夫然後謂之明執狐疑之心來&KR0379;賊¶之口持
不斷之意開羣枉之門明者顧如是乎¶且外邸之設正
在得人衞翼之嚴非以處邪慝¶之流也惟忠孝可以禔
<pb:KR4d0306_WYG_037-9b>
身惟恭儉可以長世惟¶制節謹度可以保社稷是必賢
有識者能知之¶嘉祐中神宗以皇子伴讀王陶入侍陶
因讀舜¶本紀言舜孝友事上大愛慕之則帝之孝敬本¶
出於所性始聴講讀尋繹指義至日昃内侍言<md:KR4d0306_SBCK_037-9a>¶恐饑當
食神宗曰聴讀方樂豈覺饑耶則帝之¶學問又根於所
好然司馬光于時上疏猶謂皇¶子雖資性聦明端慤難
移然左右前後侍御僕¶從或有邪佞雜處其間誘之以
非禮導之以非¶義納之以諂䛕濟之以詐偽則雖有碩
<pb:KR4d0306_WYG_037-10a>
儒為之¶師傅終無益也乞專委伴讀官糾舉邪佞即時¶
斥逐不令在側蓋嘗取其疏而讀之殆與三王¶教世子
相表裏真萬世之龜鑑今皇子天姿素¶髙自能洞察邪
正繹一齊衆楚之言鍳一暴十¶寒之失祛羽冠側媚之
惑息仙書荒忽之蔽毋<md:KR4d0306_SBCK_037-9b>¶牽私好毋狥物情毋以阿意而
親毋以逆耳而¶疎公是公非毋疑毋貳持此定力養此
聖功是¶亦古世子而已矣某前三者之説實躬行之大¶
端若此其末節細故不暇枚舉皇子而能行此¶三者則
<pb:KR4d0306_WYG_037-10b>
心虚而善易入誠存而樂自充必容納¶讜論必祇畏清
議喜怒必中節而不失於躁言¶語必中度而不流於誕
真積力久從容中道聖¶賢事業夫豈其難顔淵曰舜何
人也予何人也¶有為者亦若是孟子曰孳孳為善者舜
之徒也¶孳孳為利者跖之徒也欲知舜與跖之分利與<md:KR4d0306_SBCK_037-10a>¶善之間也間者謂相去特毫釐耳然則一念其¶可不重
於用歟用於盡孝敬則孝敬形於事君¶親矣用於勤學
問則學問愽而智識明矣用於¶親君子逺小人則君子
<pb:KR4d0306_WYG_037-11a>
道長而小人道消矣先¶儒以三年天道為小成朱邸肇
開亦既三年此¶德業將成之候當思今日之德業視徃
日進否¶為何如今年之德業視徃年進否為何若退自¶
觀省熟自檢飭則學非徒學矣某區區朴忠非¶曰規皇
子也愛皇子之深而望皇子之切也皇¶子矜其朴忠寘
諸坐側德日以進業日以新可<md:KR4d0306_SBCK_037-10b>¶以幸宗社可以荅君相
可以愜中外而某庶幾¶乎迯尸位之責一或以朴為迂
以忠為訐藐藐¶其聴又從而尤之則某可以納印綬而
<pb:KR4d0306_WYG_037-11b>
去矣夫¶子曰知我罪我其惟春秋惟皇子所采不備¶
　　　上皇子書¶
某昨者薫沐裁書躬趨屏下塵獻以冩區區朴¶忠愛助
之情私謂皇子明善誠身之餘必能洞¶照愚忠屈意垂
聴今既三宿乃知前書所謂羽¶冠側媚之惑昔之已斥
者今復言歸矣某職任¶講誦恐負君相隆委為之惕然
跼蹐無措切謂<md:KR4d0306_SBCK_037-11a>¶貴為元子與凡人殊其趨嚮知識自應
卓然特¶異上焉者性資天成無瑕可指如水未氷如空
<pb:KR4d0306_WYG_037-12a>
未雲如玉未琢如鑑未塵充而大之優入聖域¶可也次
焉者一念慮之或未純一言動之或有¶差聞過若日月
之更遷善如江河之决持是心¶而徃殆庶幾乎乃若公
是公非規拂之已聞明¶知明蹈省悟之不及又從而為
之辭曰非予之¶心也是雖凡人猶所不為而謂趨嚮知
識之特¶異者為之乎且所謂羽冠側媚者本不知其何¶
如人然自肇建朱邸外議藉藉所以汩吾清明<md:KR4d0306_SBCK_037-11b>¶駁吾真
粹者亦不少矣使前日之去是則今日¶之取非使前日
<pb:KR4d0306_WYG_037-12b>
畏清議而屏邪慝為出於定見¶則今日犯清議而納邪
慝為無定力人常患於¶過事之不知皇子則嘗為疑似
之問質之講官¶矣人嘗患於忠規之不聞某則力以公
是非之¶言啓皇子之聴矣貎從而心違陽可而隂否某¶
妄意皇子决不為是也今車輿倐至旁觀側目¶美玉成
瑕有識短氣堂堂朱邸納兹左道異端¶之流果何為者
耶書曰不矜細行終累大德自¶兹恐誕謾之説日聞孝
仁禮義之教日晦不但<md:KR4d0306_SBCK_037-12a>¶於不矜細行而已使其可以率
<pb:KR4d0306_WYG_037-13a>
意為之則清議¶不足畏講官不必設縦肆日熟平旦真
粹清明¶之氣駟奔電游而不可收君相謂何宗社謂何¶
天下謂何皇子而聞斯言及今改轍不俟終日¶猶之可
也若曰一月之留未害自今有虧令聞¶噬臍何益此某
所以不避䙝瀆之誅再伸一喙¶冀皇子庶幾改之於萬
一也不然某去就之機¶决矣伏楮不勝惓惓¶
　
　
<pb:KR4d0306_WYG_037-13b>
　
　
　
　
　
　
　
　西山文集巻三十七<md:KR4d0306_SBCK_037-12b>¶<md:KR4d0306_SBCK_038-1a>¶
<pb:KR4d0306_WYG_038-1a>
欽定四庫全書
　西山文集巻
