# -*- mode: mandoku-view; -*-
#+TITLE: 西山先生眞文忠公文集
#+DATE: 2015-09-11 14:15:57.326496
#+PROPERTY: ID KR4d0306
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB04n0512-005西山先生眞文忠公文集-卷第五.
<pb:KR4d0306_SBCK_005-1a>¶
西山先生真文忠公文集卷第五¶
　對越甲藁¶
　　得聖語申後省狀¶
證對某今月十四日輪當進讀三朝寳訓因¶
有奏事劄子先就經筵展讀至念昔者剏守之¶
惟艱思今日&KR0071;承之匪易某奏云　陛下今日¶
居處之地即　髙宗孝宗居處之地也居¶
祖宗之宫室當思　祖宗之艱難朝夕兢兢不¶
忘祗懼庶可保守鴻業玉音云祖宗基業爲¶
人子孫自當兢兢保守讀至以一心而受衆攻¶
<pb:KR4d0306_SBCK_005-1b>¶
非卓然剛明不惑未有不浸滛而蠹蝕者　玉¶
音云當察於㣲芒又讀至理義之與物欲相爲¶
消長者也某奏云理義謂仁義禮智之良心物¶
欲謂聲色貨利之屬義理上進得一分則物欲¶
上减得一分真積力乆純乎義理則物欲自然¶
消盡　玉音亦謂知得義理物欲自不&KR0014;惑某¶
奏　聖訓極是今人未知義理直將聲色貨利¶
作性命㸔欲得之心其熾如火&KR0138;見得義理分¶
曉其視聲色貨利如避烈火如迯猛獸何敢更¶
近之乎讀至篤志于學則日與聖賢爲徒而有¶
<pb:KR4d0306_SBCK_005-2a>¶
自得之樂某奏云人主如&KR0014;垂精問學則所聞¶
者皆堯舜禹湯文武周孔之言所講者皆堯舜¶
禹湯文武周孔之道聖賢雖逺常&KR0002;與之從容¶
逰䖏天下之樂何以過此　玉音云朕在宫中¶
無他嗜好只是讀書冩字讀至持身以敬則凛¶
如神明在上而無非僻之侵某奏云敬之一字¶
乃聖賢宅心之至要人主&KR0014;持心以敬則平居¶
肅然常&KR0002;神明在前非僻之念無自而入詩所¶
謂不顯亦臨中庸所謂洋洋乎如在其上如在¶
其左右皆此理也玉音云戒謹乎其所不睹¶
<pb:KR4d0306_SBCK_005-2b>¶
恐懼乎其所不聞君子不欺闇室亦此意否某¶
奏正是此理闇室屋漏乃常情易忽之地故聖¶
賢謹之又讀至親賢人君子之時多則規儆日¶
聞謟邪不得而惑某旣舉程頥之&KR0003;以奏又云¶
君子小人將何分别惟日進規儆之言使人主¶
有歉然不自足之意即是君子日進謟邪之言¶
使人主哆然有自肆之意即是小人　陛下以¶
此觀之則君子小人之實判矣　玉音云極是¶
讀至　陛下前者日侍慈明两宫之情常歡然¶
而無間今視膳問安之敬雖無改於昔而其見¶
<pb:KR4d0306_SBCK_005-3a>¶
則有時矣某奏云臣所陳四事第四條&KR0057;爲切¶
要不審　陛下知臣之意否　玉音云深曉卿¶
意又云朕朝夕太后之側本不欲遷過此以¶
太后聖訓再三勉承聖訓讀至㳟勤之禮孝養¶
之誠當有加於前日　玉音云朕受　太后大¶
恩何敢不盡其孝某又舉治平間事謂今雖未¶
有此當潜消於未形之先且云臣此叚緊切處¶
只在孝恩二字而巳願　陛下深留聖心　玉¶
音云極是讀至貼黄晨興聴事乃頗後於先帝¶
之時某奏云　陛下在官中起甚蚤視朝却覺¶
<pb:KR4d0306_SBCK_005-3b>¶
稍晚　玉音云朕視朝只依　先帝時某奏比¶
先帝差晚願　陛下自今視朝以日出爲莭庻¶
㡬延訪群臣可以從容　上首肯奏畢　玉音¶
云卿今日所陳甚切某退至簾下再拜謝恩訖¶
進前展讀寳訓睦親門某奏　太祖之友愛¶
太宗前古所未有其言晋王龍行虎歩生時有¶
異必爲太平天子則異時傳授大位之意巳見¶
於此自堯舜揖遜之事不見於後世有天下者¶
未有不&KR0059;其子　太祖非無子也燕秦二王非¶
不可以託宗廟也乃不&KR0059;其子而以與其弟盖¶
<pb:KR4d0306_SBCK_005-4a>¶
知　太宗神武英特天命所屬必&KR0014;身致太平¶
故也堯舜之不傳子以丹朱商均皆不肖之故¶
太祖此舉又有光於堯舜矣其後　太宗果&KR0014;¶
混一區宇濟世治平　太祖可謂&KR0014;爲天下得¶
人　太宗可謂不&KR0018;所託　上首肯之讀至涪¶
陵公廷羙卒某奏秦王之事　陛下曾知其本¶
末乎　玉音云秦王似亦無大過(某)云容臣敷¶
奏因具陳其所以然之故又讀至眞宗爲皇¶
太子一叚某奏　真宗旣正儲宫竢班幄次自¶
合與親王異處而乃極其懇請願仍舊貫　太¶
<pb:KR4d0306_SBCK_005-4b>¶
宗嘉其孝悌遂從其請臣聞有子曰孝弟爲仁¶
之本蓋親親而後&KR0014;仁民未有不親親而&KR0014;仁¶
民者　真宗惟其天資孝悌是以即位之後專¶
行仁政異時契丹犯邉宰臣冦凖欲以王師邀¶
之境上使&KR0215;輪不返　真宗惻然曰契丹幽薊¶
皆吾民不欲多殺此一舉全活&KR0047;北生靈不知¶
其㡬千萬計其源則自孝悌中出　上變容首¶
肯又讀至卷未某奏自古帝王盛世未有不以¶
親親爲先堯典曰克明俊徳以親九族臯陶謨¶
曰篤叙九族庶明勵翼邇可逺在茲伊尹作伊¶
<pb:KR4d0306_SBCK_005-5a>¶
訓以告太甲亦曰立愛惟親立敬惟長始于家¶
&KR0022;終于四海周家忠厚内睦九族則詩人&KR0084;之¶
周室道衰棄其九族骨肉相怨則詩人刺之惟¶
本朝　祖宗以来以親親爲家法其於皇枝帝¶
胄恩意甚備如此卷所載皆　陛下之所當法¶
&KR0002;　太宗之於秦王乃是處人倫之變而矜憐¶
惻怛曲盡其至如此&KR0057;　陛下所當法(某)因誦¶
太宗聖訓曰朕以同氣之親不忍致於法又曰¶
以廷羙之惡豈當如此但骨肉之情有所不忍¶
耳某奏觀此則知親親之恩不可以有罪廢¶
<pb:KR4d0306_SBCK_005-5b>¶
上亦首肯所得　聖語湏至申聞者(是日讀至/其源皆自)¶
(孝悌出又讀楚王元佐一叚奏云楚王乃/太/宗長子/真宗之兄以疾不得立/真宗即位)¶
(屡加封拜待遇之禮極其&KR0278;厚及奏周室道衰/下数語此三莭皆爲之動蓋聖心明悟如此又)¶
(讀理義常爲之主物欲不&KR0014;奪奏云一州有一/州之主一縣有一縣之主&KR0002;州縣無主則盗賊)¶
(姦人得以竊據而爲之主矣人心亦然理義爲/主則物欲不&KR0014;入物欲爲主則理義不&KR0014;入)¶
(上亦/嘉納)¶
　　謝奨廉吏奏劄(八月十/七日)¶
臣今月十六日伏凖尚書省劄子八月十五日¶
三省同奉　御筆近真(某)奏事朕因訪問㢘吏¶
某以知𡊮州趙䈣夫對朕惟&KR0324;㢘所以律貪亦¶
<pb:KR4d0306_SBCK_005-6a>¶
庶㡬化貪爲㢘之効以惠吾民趙䈣夫可除直¶
祕閣與監司差遣劄送臣者伏念臣比叨召礼¶
入對便朝具陳生靈耗斁之由皆本州縣貪殘¶
之故淵𠂻有惻天語載詢欲知㢘吏之姓名以¶
備聖時之采擇念頃過冝春之境頗嘗聆守圡¶
之賢百口自隨惟禄是仰一介弗取其節可&KR0091;¶
遂以所聞冐陳于上退而竊省尚有當言&KR0002;崔¶
與之帥成都但載歸艎之圖籍楊長孺守長樂¶
罔侵公帑之圭銖皆最爲當世所推乃不&KR0014;悉¶
數以對方重愚臣之&KR0502;惕忽傳宸筆之褒敭當¶
<pb:KR4d0306_SBCK_005-6b>¶
九重厲精思治之秋正四方視儀聴唱之日一¶
守臣之蒙擢殆&KR0002;細㣲百執事之郷風孰不興¶
起祗承命告倍切忻愉汙吏革心實𨵿公道瞽¶
言𫉬用豈曰&KR0059;榮願承明詔之作新更廣宸聦¶
而咨訪循良未舉盍宏封宻之規貪濁當懲可¶
廢烹阿之典乃&KR0002;澄源而正本&KR0057;先昭徳以塞¶
違使清光之化首倡於　朝廷而㢘恥之俗交¶
興於中外庶㡬民生日厚&KR0022;本弗摇此下臣獻¶
替之㣲忠抑&KR0004;政施行之急務敢因奏謝僣有¶
敷陳伏乞　睿察¶
<pb:KR4d0306_SBCK_005-7a>¶
　故事¶
　　故事(癸酉七月二/十一日進)¶
髙宗日暦建炎三年六月二日巳酉宰執進呈¶
次　上曰太史奏乆隂霖雨不止占爲隂盛下¶
有隂謀霖雨者人怨所致早晚差寒天道不順¶
寒隂反莭朕觀晋史天文志備言其證恐失其¶
當以召天變¶
　臣聞災異者天地之戒也古先哲王嚴於自¶
　儆故其遇災也常以爲人事之所召後世之¶
　君樂於自恕故其遇災也常以爲天數之適¶
<pb:KR4d0306_SBCK_005-7b>¶
　然治亂存亡之分未有不基於此者㳟惟¶
　髙宗皇帝勤勞㳟儉紹&KR0271;中興憂閔元元力¶
　行仁政求諸當時未見闕失而乆隂霖雨之¶
　變惕然自省遽以爲人怨之所致大㢤聖言¶
　可謂深知天人相與之際矣臣伏觀春夏以¶
　来滛雨過度都城之内細民失業近畿諸邑¶
　山裂水涌淪胥以死者不可勝計仰惟　陛¶
　下畏天敬民無媿前聖固冝殊祥異瑞史不¶
　絶書而譴告諄諄廼與事戾何耶臣伏而思¶
　之此殆吏刻急而民咨怨之所致也夫朝廷¶
<pb:KR4d0306_SBCK_005-8a>¶
　張官置吏凡以爲民改法易令亦以爲民而¶
　今長人之官&KR0014;布宣徳意勤恤民隠者何其¶
　甚寡而依勢作威倚法以削者何其紛紛也¶
　假&KR0091;提楮幣之令而科率齊民借摧抑兼并¶
　之名而破壊富室期會峻於星火争利極於¶
　錐刀於是掊歛興而民始怨矣不窮告訐之¶
　虚實而廣事株連不原情犯之重輕而例行¶
　拘籍甚而父子衘寃赴井相踵丘墳何辠亦¶
　沒縣官於是刑僇繁而民始怨矣夫天之與¶
　人本同一氣故有匹婦非&KR0499;而赤他千里者¶
<pb:KR4d0306_SBCK_005-8b>¶
　况民生嗸嗸如此天豈不爲之動乎臣願¶
　陛下以昊天孔明爲不可忽以皇祖有訓爲¶
　不可忘日與輔拂之臣講求寛大之政亟下¶
　明詔申敕有司蠲除煩苛與民休息&KR0002;是而¶
　災害弗除嘉祥弗應者非所聞也臣不勝惓¶
　惓¶
　　故事(癸酉八月二/十七日進)¶
通鑑唐徳宗紀初安史之亂數年間天下户口¶
什亡八九州縣多爲藩鎮所據貢賦不入朝廷¶
府庫耗竭中國多故戎狄毎歳犯邉所在𪧐重¶
<pb:KR4d0306_SBCK_005-9a>¶
兵仰給縣官所費不貲皆𠋣辦於劉晏晏以爲¶
户口滋多則賦稅自廣故其埋財常以養民爲¶
先諸道各置知院官毎旬月具州縣雨雪豐歉¶
之狀白使司豐則貴糴歉則賤糶或以穀易雜¶
貨供官用及於豐處賣之知院官始見不稔之¶
端先申至某月湏如干蠲免某月湏如干救助¶
及期晏不俟州縣申請即奏行之應民之急未¶
常失時不待其困弊流亡餓殍然後賑之也由¶
是民得安其居業户口蕃息晏始爲轉運使時¶
天下見户不過二百萬其季年乃三百餘萬其¶
<pb:KR4d0306_SBCK_005-9b>¶
初財賦歳入不過四百萬緡季年乃千餘萬緡¶
　臣聞諸大學曰有徳此有人有人此有土有¶
土此有財有財此有用徳者本也財者末也¶
　外本内末争民施奪是故財聚則民散財散¶
　則民聚自古迄今未有人心失而財可恃者¶
　亦未有不䘏其民而可以豐財者聖賢之言¶
　炳&KR0002;星日萬世不&KR0014;易也劉晏在唐雖未足¶
　以語此然猶知養民爲理財之本出入歛散¶
　亦皆有法歳豐穀賤則傷農故必髙其價以¶
　糴歳饑穀貴則傷民故必下其價以糶凶荒¶
<pb:KR4d0306_SBCK_005-10a>¶
　始兆先期賑䘏用物雖約所濟者多以故民¶
　生安業户口蕃息歳入之賦至於數倍夫晏¶
　以一有司粗知財用之本末猶&KR0014;致利&KR0002;此¶
　况爲天下者誠&KR0014;究大學生財之義一意務¶
　徳以養民其效可勝計㢤臣觀近世所謂善¶
　理財者何其懵乎此也元元已病而科歛日¶
　興不知皮將盡而毛亡所傳也出新巧以籠¶
　愚民苟邀倍&KR0091;之入不知朝四莫三之亡益¶
　也孟子曰我&KR0014;爲君實倉&KR0338;充府庫今之所¶
　謂良臣古之所謂民賊也夫以劉晏之術而¶
<pb:KR4d0306_SBCK_005-10b>¶
槩諸孟子之言巳末免爲聖賢罪人矣而今¶
之有司則又晏之罪人也惟聖明之君忠智¶
　之臣亟思其本而改圖之寔天下幸甚¶
　　故事(甲戍三月/&KR0004;七日進)¶
元祐元年司馬光等言王者設官分職居上者¶
所緫多故治其大要居下者所分少故治其詳¶
細此理𫝑之自然紀綱所由立也是以周官小¶
宰以官府之六屬舉&KR0022;治大事則從其長小事¶
則專逹凢宰相上則啓沃人主論道經&KR0022;中則¶
選用百官賞功罰罪下則阜安百姓興利除害¶
<pb:KR4d0306_SBCK_005-11a>¶
乃其職也至於簿領之差失期會之稽違獄訟¶
之曲直胥史之遷&KR0024;皆郎吏之任非宰相所宜¶
親也故人有言察目睫者不&KR0014;見百歩察百歩¶
者亦不&KR0014;見目睫言詳於近者必略於逺謹於¶
細者必遺於大也今尚書省事無大小皆决於¶
僕射僕射自朝至暮省覧文書受接辭狀未嘗¶
暫息精力疲弊於米鹽細故其於經國之大體¶
安民之逺猷不暇復精思而熟慮恐非朝廷所¶
以責宰相之事業也竊以六曹長官古之六卿¶
事之小者豈可不令專逹(云云)詔從之¶
<pb:KR4d0306_SBCK_005-11b>¶
　臣竊惟司馬光之言古今之至言也昔陳平¶
　不答錢穀㫁獄之問以爲當責之内史廷尉¶
　唐太宗不以詞訟細務煩宰相而屬之左右¶
　丞&KR0002;平者可謂知宰相之職太宗可謂得任¶
　相之道矣臣觀近世以来中書之務日繁應¶
　酬剸决㡬不暇給豈有他㢤蓋六曹長貳不¶
　&KR0014;自舉其職而諉之朝廷朝廷之尊不免下¶
　行六曹之事故也厥今天下所當經畫固非¶
　一端而安危利害之大者莫邉政&KR0002;也蓋夷¶
　狄方争中原雲擾事變迭出胡可勝窮或強¶
<pb:KR4d0306_SBCK_005-12a>¶
　胡崛起何以爲控制之方或弱虜𤓰分何以¶
　爲撫馭之術或羣雄角立必思所以待之或¶
　流民輻凑必思所以處之至&KR0002;將帥之多庸¶
　材軍旅之多弊政財用衰耗而未贍士卒愁¶
　歎之未銷凡此數端所當汲汲講求如拯焚¶
　溺其可以區區細故奪之乎昔　紹興中吏¶
　部尚書孫近請詔大臣凡所以靖中原攘夷¶
　狄者日夜講䆒而常程之事付之有司上曰¶
　要當遴選尚書侍郎使之專决大㦲聖言可¶
　爲萬世法臣願深詔　朝廷舉行六曹專逹¶
<pb:KR4d0306_SBCK_005-12b>¶
　之制如　元祐大臣所陳選擇群工分𨤲衆¶
　務如　紹興之聖訓則紀綱立而事功成矣¶
　　故事(甲戍七月/十一日進)¶
漢宣帝地節四年九月詔曰朕惟百姓失職不¶
贍遣使者循行郡國問民所疾苦吏或营&KR0059;煩¶
擾不顧厥咎朕甚閔之今年郡國頻&KR0013;水災巳¶
振貸鹽民之食而賈咸貴衆庶重困其减天下¶
鹽賈¶
　臣&KR0060;惟宣帝可謂䘏民之深慮民之至矣其¶
　疾苦則遣使者循行以問之災害則振貸之¶
<pb:KR4d0306_SBCK_005-13a>¶
　至於鹽直之貴似未深爲民害必詔有司損¶
　其賈而後巳蓋元后民之父母也孩提乳哺¶
　少失其節皆父母之責困窮惸獨一失其養¶
　皆元后之&KR0499;　陛下愛民之深慮民之至不¶
　减漢宣而近歳以來吏以擊摶震撓爲功不¶
　知以護養撫柔爲本營&KR0059;煩擾殆匪一端邇¶
　者又聞郡國守臣侵牟規利有薪芻諸物官¶
　爲列肆以自售者於是物賈驟騰而細民不¶
　勝其困矣有盡拘商鹽酬之以楮而官自出¶
　鬻責民以錢者於是鹽直暴踊而人爲之淡¶
<pb:KR4d0306_SBCK_005-13b>¶
　食矣吁此何等氣象而見於　今日邪昔陸¶
　贄有言民者&KR0022;之本財者民之心其心傷則¶
　其本傷本傷則枝葉顛悴而根柢蹷㧞矣贄¶
　之斯言可為永鑒臣願　明諭輔臣盡斥天¶
　下貪殘之吏其&KR0057;亡狀者施之以流放不齒¶
　之刑母但削秩免官而巳仍命詞臣推原徳¶
　意降一詔書丁寜訓飭俾天下曉然知　聖¶
　主加惠元元之意去苛猛而趨忠厚此培埴¶
　&KR0022;本之先務惟　陛下深&KR0335;　聖意海内幸¶
　甚¶
<pb:KR4d0306_SBCK_005-14a>¶
　　故事(甲戍八月/十七日進)¶
慶曆三年元昊遣使来所要請凡十一事諌官¶
歐陽修言元昊再遣使人至闕和之與否决在¶
此行&KR0060;計廟謨合思成筭(云云)臣見漢唐故事¶
祖宗舊制大事必湏集議蓋朝廷示廣大不欲¶
自狹謀臣思公共不敢自彊故舉事多臧衆心¶
皆服自兵興以來常祕大事&KR0004;不使人知及其¶
處置乖違豈&KR0014;掩蔽臣謂莫&KR0002;采大公之議收¶
衆善之謀待其都無所長自用廟謨固亦未晚¶
其元昊請和事伏乞於使人未至之前集百官¶
<pb:KR4d0306_SBCK_005-14b>¶
廷議慶曆四年邉奏契丹修天徳城及多建堡¶
寨知制誥田况意虜蓄姦謀乃上䟽曰朝廷予¶
契丹金帛歳五十萬朘削生民輸將道路疲弊¶
之𫝑漸不可乆而近西羗通欵歳又予二十萬¶
設或復肆貪瀆再有規求朝廷尚可從乎臣至¶
愚每念至此則惋歎不巳矧两府大臣皆宗廟¶
社稷天下生民所望而繫安危者豈不爲　陛¶
下思之㦲毎旦垂拱之對不過目前政事數條¶
而巳非　陛下所以待輔臣非輔臣所以憂朝¶
廷之意也有唐故事肅宗以天下未乂除正衙¶
<pb:KR4d0306_SBCK_005-15a>¶
奏事外别開延英以諮訪宰相蓋旁無侍衛獻¶
可替否曲盡討論今北虜桀慢而河朔將佐之¶
良愚甲兵之善窳道路之夷險城壘之堅弊軍¶
政之是否財糧之多少在两府輔臣實未有知¶
之者萬一變發所忽制由中出少有差跌則事¶
不測矣願因燕間召執政大臣於便殿從容賜¶
坐訪逮時政專以虜患爲急則人人唯恐不知¶
以誤應對事事唯恐不集以孤聖懐日夕憂思¶
不敢少懈同心恊力必有所爲今不此之務而¶
日以委𤨏之事更相辦對議者羞之¶
<pb:KR4d0306_SBCK_005-15b>¶
　臣竊考是時元昊以力屈請和朝廷含垢撫¶
　納冝無後悔而歐陽修方欲舉行集議以收¶
　衆善之謀契丹修建城堡未必真有窺覦之¶
　計而田况遽請咨訪大臣專以虜患爲急蓋¶
　情之難知莫如夷狄事之至重莫如甲兵過¶
　於慮危然後不危深於防患然後亡患此二¶
　臣所以惓惓納忠而不敢黙也今西北小夷¶
　日益猖獗萬一有夾攻之約而歸我舊彊有¶
　通好之言而邀我歳賂或從或否皆繫安危¶
　此吾之當慮者一也元顔遺種䑕竄汴都外¶
<pb:KR4d0306_SBCK_005-16a>¶
　有&KR0416;敵之馮陵内有群冦之侵迫或帥其醜¶
　𩔖奔突&KR0047;歸或乞師藉糧祈爲巳援有一于¶
　此處之寔難此吾之當慮者二也彼之四鄰¶
　因其危蹙必皆規拓圡&KR0416;設或夏人乘虚遂¶
　據秦隴我之西北復接彊鄰右吾左支豈易¶
　爲力此吾之當慮者三也凢此三患特其大¶
　端&KR0002;乃輻湊之流民縱横之群盗處之亡素¶
　皆足以蕩揺邉鄙爲根本憂後患多方尤難¶
　豫科以今日事執而較諸慶曆之時人材孰¶
　多財用孰&KR0073;其爲可慮殆有甚焉而廟謨沈¶
<pb:KR4d0306_SBCK_005-16b>¶
　深獨運帷幄未嘗采群下異同之言昕廷奏¶
　事數刻輙退未嘗有便坐從容之議此臣之¶
　所未諭也修况之在　慶暦皆爲名臣而其¶
　論又頗切於今日故臣敢采之以獻伏惟¶
陛下深味其言而亟行之實天下幸甚¶
　　奏狀¶
　　　江東奏論邉事狀(丙子十二月/十二日上)¶
臣至愚極陋蒙　陛下選櫂將漕江東朝夕之¶
所盡心不過州縣閒常事未足仰報大恩今事¶
有𨵿於宗社之安危國家之休戚職有常守在¶
<pb:KR4d0306_SBCK_005-17a>¶
臣雖不當言而其義則有可言者昔歐陽修以¶
知制誥出爲河北轉運使嘗請與聞兵事　仁¶
宗許之臣雖於修無&KR0014;爲役然亦由詞臣出使¶
且以轉餉爲職則邉陲利害臣敢避晋越之罪¶
畏縮不言臣竊見金虜自失國南遷其𫝑日蹙¶
比者韃靼與西夏并兵東出潼關深入許鄭虜¶
庭危迫之狀見於僞詔所云近復傳聞敵兵攻¶
圍都邑游&KR0016;布滿山東雖探報之辭不無同異¶
要其大𫝑以河南數州僅存之地而杭西北二¶
國方張之師加以群盗縱横叛者四起土傾魚¶
<pb:KR4d0306_SBCK_005-17b>¶
爛厥證具形括馬敷糧公&KR0059;並竭交鈔數萬僅¶
愽一餐危急如此不亡何待臣謹按國史女真¶
叛遼在　政和之四年(甲午/歳)其㓕遼也在　宣¶
和之七年(乙巳歳是冬/即犯中原)臣竊謂今日天下之𫝑¶
無以異　政宣之時　陛下所以自治其國與¶
外禦夷狄者亦宜以　政宣爲鑒夫以皇皇¶
鉅宋八葉重光至于　政宣蓋太平極盛之日¶
使　朝廷之上知守成之惟艱無難之可畏惕¶
焉戒懼以祈天永命爲心親信仁賢修舉徳政¶
則國𫝑屹然有泰山磐石之固雖百女真其何¶
<pb:KR4d0306_SBCK_005-18a>¶
&KR0014;爲不幸燕安湛溺之餘紀綱蕩然無一足恃¶
本根旣撥枝葉從之於是女真得以逞其凶殘¶
攻䧟我都城傾覆我社稷劫遷我二聖茶毒¶
我蒸民自開闢以來夷狄之禍未有&KR0002;是之酷¶
也今將戒前車之覆永神器之安其道非他願¶
以　政宣爲鑑而巳臣嘗妄論　政宣致禍之¶
由其目有十夫君臣相敕維是㡬安股肱不良¶
萬事&KR0549;壊其在虞廷猶以爲戒自蔡京倡豐亨¶
豫大之&KR0003;王黼開應奉享上之門專以滛侈蠱¶
上心奢靡蠹國用圡木之功窮極盛麗花石之¶
<pb:KR4d0306_SBCK_005-18b>¶
貢毒遍東南甚至内庭曲宴出女樂以娯群臣¶
大臣入侍飾朱粉以供戯笑於是荒嬉無度而¶
朝政大壊矣其失一也易曰師正丈人吉又曰¶
師出以律否臧凶言總師必得老成厚重之人¶
用師必有節制訓齊之律反是則凶也自童貫¶
髙俅迭主兵柄敎閱訓練之事盡廢上下陛級¶
之法不行潰敗者不誅而招以金帛死敵者不¶
䘏而誣以迯亡於是賞罰無章而軍政大壞矣¶
其失二也詩曰敬天之怒無敢戯豫敬天之渝¶
無敢馳驅自昔未聞簡忽天變而無禍者　政¶
<pb:KR4d0306_SBCK_005-19a>¶
宣之世災異數見大星如月徐徐南行日黯無¶
光洶洶欲動赤氣犯斗水冐都城當時群臣恬¶
不知警方且以恠孽爲嘉祥變異爲休證此上¶
不畏天戒其失三也大舜之聖舎巳從人成湯¶
之徳從諌弗咈自昔未聞飾非遂過而不亡者¶
政宣之際以言爲諱張根論征歛之煩散官安¶
置李綱論大水之變逺謫監征於是薦紳不敢¶
言矣鄧肅以進詩諷諌屏出大學朱夢&KR0003;以昌¶
言宦寺竄斥偏州於是布衣不敢言矣鈐結成¶
風馴致禍敗此下不䘏人言其失四也夫君子¶
<pb:KR4d0306_SBCK_005-19b>¶
在内其卦爲泰濟濟多士文王以寧　政宣用¶
事之臣專以毀忠忌賢爲事凡累朝老成之望¶
當代鴻碩之材不以姦黨廢則以邪等斥不以¶
曲學貶則以異論逐排沮挫揠之餘舉國無君¶
子矣雖欲乆安得乎其失五也夫開國承家小¶
人勿用而難任人蠻夷率服　政宣之世京黼¶
&KR0071;尸宰柄貫攸濫厠樞庭其翶翔臺省布列館¶
殿非&KR0084;頌詩書即膏梁子弟非奴事閹尹即翼¶
附權臣更引迭援在廷皆小人矣雖欲勿危得¶
乎其失六也記曰四方有敗必先知之此之謂¶
<pb:KR4d0306_SBCK_005-20a>¶
民之父母　政宣小人顓爲蒙蔽以欺上聴劉¶
法敗死西陲而童貫乃以捷聞方臘破東南六¶
郡而王黼匿不以告郭藥師反形巳露而邉臣¶
掩覆於外女真尅期人冦而大臣諱晦於中上¶
下相蒙稔成大患至虜兵濟河而朝廷猶未之¶
覺其失七也書曰民惟&KR0022;本本固&KR0022;寧　政宣¶
小人專務聚歛以摇根本朱勔以貢奉擾浙右¶
李彦以括田困京東蔡京改鹽鈔法而比屋歎¶
愁王黼創免夫錢而諸路騷動人不聊生散為¶
盗賊雖微夷狄亦必有蕭墻之憂其失八也詩¶
<pb:KR4d0306_SBCK_005-20b>¶
曰無競惟人四方其訓之古者以一士寑敵謀¶
片言折外侮政和初遣使覘國而童貫實行遼¶
之君臣相顧竊笑巳有南朝無人之譏北事旣¶
興遂付戎律以僕𨽻之才當元戎之任節制不¶
明諸將無所禀畏庸懦不武敵師得以馮陵孝¶
㡬副之以蔡攸易之以譚稹其爲駑怯又益甚¶
焉於是女真知中國之無人而異志興矣此授¶
任非材其失九也昔子産以蕞爾之鄭﨑嶇&KR0416;¶
國間區區一環冝無愛於晋而子産則曰大國¶
之人令於小國而皆𫉬其求將何以給之一共¶
<pb:KR4d0306_SBCK_005-21a>¶
一否爲罪滋大大國之求無禮以斥之何饜之¶
有卒不與秦求地於趙趙欲與之虞卿曰王之¶
地有盡而秦之求無巳以有盡之地而給無巳¶
之求其𫝑必無趙矣趙用其計而秦不&KR0014;加蓋¶
有國者不幸與彊敵爲鄰當有以服其心而不¶
當徇其欲方女真與遼國交兵雖&KR0014;毎戰輙克¶
然視吾中國之尊如髙山大海未易測其雄深¶
何敢遽有他志不幸姦臣腐夫希功寡謀唯恐¶
無以順&KR0408;其意彼方邀吾歳幣則予以契丹舊¶
数而不辭邀吾燕地稅賦則予以銀絹百萬而¶
<pb:KR4d0306_SBCK_005-21b>¶
不靳至於索犒師則許以犒師欲貸糧則許以¶
貸糧一事方酬而一事巳生前請未塞而後請¶
復起一切順承無敢或戾而南牧之師巳侵㝷¶
於境上矣蓋犬豕豺狼本無饜足徒知狥其欲¶
而無以服其心其禍固應爾也或者惟以納張¶
覺結余覩爲造釁之由而不知召侮取&KR0127;其漸¶
非一雖㣲結納之事其&KR0014;保盟約之不寒乎此¶
處置乖冝其失十也今　陛下聖徳清明萬無¶
此失然臣獨恠　一人憂勤㳟儉無媿　仁祖¶
之風而羣臣盤樂怠傲乃有　宣和之習東南¶
<pb:KR4d0306_SBCK_005-22a>¶
民力耗於軍餉者十八而士卒窮悴常有不飽¶
之嗟災異頻仍修省之實未覩言路壅塞讜直¶
之士弗容君子非不參用而正論未嘗𫉬伸小¶
人非不欲逺而䜛謟猶或得志蒙蔽之風日熾¶
聚歛之政日滋此失未除臣恐後之視今猶今¶
視昔也雖然臣外有司也其於内事不敢盡言¶
獨請爲　陛下深陳所以待夷狄者臣觀韃靼¶
之在今日無異昔者女真方興之時一旦與吾¶
為鄰亦必祖述女真巳行之故智蓋女真嘗以¶
燕城歸我矣今獨不&KR0014;還吾河南之地以觀吾¶
<pb:KR4d0306_SBCK_005-22b>¶
之所處乎受之則享虚名而召實患不受則彼¶
得以陵寢為詞假大義以見攻女真嘗與吾通¶
好矣今獨不&KR0014;卑詞遣使以觀吾之所答乎從¶
之則要索亡饜豈&KR0014;滿其溪壑之欲不從則彼¶
得藉口以開釁端黠虜之情必出於此不可不¶
豫圖所以應之也自三數年来謀國者不深惟¶
長筭而一㓛倖安&KR0494;者虜在幽燕吾以歳時聘¶
問巳非𫉬巳彼旣播越而南獨不可遷延其辭¶
俟復燕山然後玉帛徃來如故迺使　大宋臣¶
子拜犬羊於　祖宗殿廷之下其誤一也歳幣¶
<pb:KR4d0306_SBCK_005-23a>¶
之弗遣是矣然不以還燕爲詞而諉曰漕之渠¶
乾涸使殘虜得以移文督責中原豪傑聞之寧¶
不以寡謀見哂乎其誤二也並邉遺民皆吾赤¶
子窮而歸我當示綏懐彊吏非人唯知拒郤固¶
巳絶中原之望甚者視爲盗賊戮之焚之上流¶
制閫之臣明掲大㮄來者即行勦殺西州總戎¶
之帥殺程彦暉一家骨肉於黒谷山秦隴之人¶
莫不切齒召鄰國之侮&KR0271;邉鄙之𨻶結遺&KR0058;之¶
怨逆上帝之心孰甚於此其誤三也積此三誤¶
而吾國之威靈氣&KR0395;索然矣漢昭烈有言事㑹¶
<pb:KR4d0306_SBCK_005-23b>¶
之来寜有終極夫誤於前者不可悔而應於後¶
者猶可爲所願朝廷毋再誤而巳厥今庸人之¶
論有二不曰虜未遽亡猶可𠋣爲屏蔽則曰中¶
原方擾未暇窺我江淮凡此皆誤國之言不可¶
不察也虜之必亡無愚智舉知之臣不復重陳¶
若昔五胡之亂江左粗安者盖以群醜並争莫¶
&KR0014;相一故吾江表得以媮旦夕之安及符堅旣¶
㓕慕容旋起吞晋之謀元魏巳併諸胡遂萌飲¶
江之志今新虜鴟張盡有河朔而楊劉群盗又¶
皆徃徃服從臣恐與五胡角立之𫝑殊未可爲¶
<pb:KR4d0306_SBCK_005-24a>¶
江左苟安之計也或又以爲安邉置所儲偫日¶
豐以此餌敵何患不濟臣竊謂不然夫金繒遺¶
虜雖後世偃兵息民之權宜然用之於國𫝑盛¶
強之時則足以示恩而不至於召侮　景徳之¶
事是也用之於國勢委靡之時則&KR0408;以召侮而¶
不足示恩　宣和之事是也儻不思自彊其國¶
而𠋣賂遺以幸一日之安臣知其非䇿矣昔孫¶
氏以區區之呉而當強大之魏&KR0002;未易爲力者¶
然其君臣相與䇿勵遂&KR0014;挫曹公虎狼之敵晋¶
氏東遷至岌岌也徒以將相有人處分得所卒¶
<pb:KR4d0306_SBCK_005-24b>¶
&KR0014;破符秦傾國之師今　國家幅貟萬里貢賦¶
雲集帶甲百萬江漢爲池豈下於呉晋者而中¶
外有司忠誠憤激者少委靡頽惰者多一聞赤¶
白囊至則相顧失色不知所爲少定則又帖然¶
矣　國家平時不愛名器爵禄以寵士大夫一¶
旦有急未見有毅然以戮力王室自任者此臣¶
之所以大懼也夫天下之勢猶長江大河上流¶
决潰下流必無獨寜之理今荆淮以北數百里¶
間干戈搶攘戎馬雜襲正如熊咆虎闘近在藩¶
垣之外而或者乃曰無預吾事彼其中心實不¶
<pb:KR4d0306_SBCK_005-25a>¶
謂然姑欲架滿目前攫取名噐爵禄而去至於¶
宗社生靈之憂而使　陛下獨當之耳彼群臣¶
爲一身計可也　陛下爲人子孫任九廟之託¶
柰何付安危於度外乎　陛下誠欲尊國𫝑以¶
弭外虞則　政宣之十失必當懲近日之三誤¶
必當戒庸人之論必當破自彊之計必當立至¶
誠一心對越上帝廣謀兼聴曲盡下情以收天¶
人之心以合中外之助庶天下事猶有可爲者¶
若或上下悠悠養成深患機㑹浸失事變日殊¶
臣實未知其所終也臣自委質立朝以來區區¶
<pb:KR4d0306_SBCK_005-25b>¶
之愚唯知有君父有社稷故常盡忠極慮不敢¶
自爲身謀今見時事憂虞如此而顧戀寸禄不¶
爲　朝廷一言豈惟自&KR0018;夙心抑亦有慚戴&KR0130;¶
是用齋心㓗誠忘寢廢食裁成此章欲進復休¶
至于數四懐不&KR0014;巳卒以上聞意者天誘臣𠂻¶
欲以感悟　陛下儻或萬一見於施行則臣雖¶
擯廢田里其幸多矣¶
　貼黄臣竊見　太祖　太宗艱難百戰以有¶
　天下　真宗　仁宗兢業守成至于　徽宗¶
　之世宇内承平民物熈洽不幸　崇寧而後¶
<pb:KR4d0306_SBCK_005-26a>¶
　群小得志䧟害忠良遂使在廷無一君子迨¶
　政和初遼國衰㣲金虜崛起王黼童貫之徒¶
　希功寡謀取侮夷狄馴致　靖康之變都城¶
　失守二聖蒙塵追念前失可爲隕涕臣仰¶
　惟　陛下銳精典學親御經惟凡　祖宗創¶
　守之規模可爲今日法者既曰陳于前矣至¶
　於　崇宣之事可爲今日戒者願詔館閣之¶
　臣編𩔖来上退朝之暇以時省覧庶㡬姦邪¶
　誤國之狀夷狄猾夏之耻一一備見本末于¶
　以鑒前失而圖今得非小補也　皇太子春¶
<pb:KR4d0306_SBCK_005-26b>¶
秋𪔂盛問學日新亦冝命宫僚編纂上件故¶
實從容講論其於令徳啓發必多臣位下人¶
㣲志在納忠狂僣妄言伏竢誅殛¶
西山先生真文忠公文集卷第五¶
<pb:KR4d0306_SBCK_005-27a>¶
