# -*- mode: mandoku-view -*-
#+TITLE: 西山文集
#+DATE: 2015-09-23 10:24:22
#+PROPERTY: JUAN 5


　　得聖語申後省狀¶
證對某今月十四日輪當進讀三朝寳訓因¶有奏事劄子
先就經筵展讀至念昔者剏守之¶惟艱思今日繼承之匪
<pb:KR4d0306_WYG_005-1b>
易某奏云陛下今日¶居處之地即髙宗孝宗居處之地也
居¶祖宗之宫室當思祖宗之艱難朝夕兢兢不¶忘祗懼庶
可保守鴻業玉音云祖宗基業為¶人子孫自當兢兢保守
讀至以一心而受衆攻<md:KR4d0306_SBCK_005-1b>¶茍非卓然剛明不惑未有不浸淫
而蠹蝕者玉¶音云當察於微芒又讀至理義之與物欲相
為¶消長者也某奏云理義謂仁義禮智之良心物¶欲謂聲
色貨利之屬義理上進得一分則物欲¶上減得一分真積
力久純乎義理則物欲自然¶消盡玉音亦謂知得義理物
<pb:KR4d0306_WYG_005-2a>
欲自不能惑某¶奏聖訓極是今人未知義理直將聲色貨
利¶作性命看欲得之心其熾如火纔見得義理分¶曉其視
聲色貨利如避烈火如逃猛獸何敢更¶近之乎讀至篤志
于學則日與聖賢為徒而有<md:KR4d0306_SBCK_005-2a>¶自得之樂某奏云人主如能
垂精問學則所聞¶者皆堯舜禹湯文武周孔之言所講者
皆堯舜¶禹湯文武周孔之道聖賢雖逺常若與之從容¶遊
處天下之樂何以過此玊音云朕在宫中¶無他嗜好只是
讀書冩字讀至持身以敬則凜¶如神明在上而無非僻之
<pb:KR4d0306_WYG_005-2b>
侵某奏云敬之一字¶乃聖賢宅心之至要人主能持心以
敬則平居¶肅然常若神明在前非僻之念無自而入詩所¶
謂不顯亦臨中庸所謂洋洋乎如在其上如在¶其左右皆
此理也玉音云戒謹乎其所不睹<md:KR4d0306_SBCK_005-2b>¶恐懼乎其所不聞君子
不欺闇室亦此意否某¶奏正是此理闇室屋漏乃常情
易忽之地故聖¶賢謹之又讀至親賢人君子之時多則
規儆日¶聞諂邪不得而惑某既舉程頤之説以奏又云¶
君子小人將何分别惟日進規儆之言使人主¶有歉然
<pb:KR4d0306_WYG_005-3a>
不自足之意即是君子日進諂邪之言¶使人主哆然有
自肆之意即是小人陛下以¶此觀之則君子小人之實
判矣玊音云極是¶讀至陛下前者日侍慈明兩宮之情
常歡然¶而無間今視膳問安之敬雖無改於昔而其見<md:KR4d0306_SBCK_005-3a>¶則有時矣某奏云臣所陳四事第四條尤為切¶要不審
陛下知臣之意否玉音云深曉卿¶意又云朕朝夕太后
之側本不欲遷過此以¶太后聖訓再三勉承聖訓讀至
恭勤之禮孝養¶之誠當有加於前日玉音云朕受太后
<pb:KR4d0306_WYG_005-3b>
大¶恩何敢不盡其孝某又舉治平間事謂今雖未¶有此
當潛消於未形之先且云臣此段𦂳切處¶只在孝思二
字而已願陛下深留聖心玊¶音云極是讀至貼黄晨興
聴事乃頗後於先帝¶之時某奏云陛下在宮中起甚蚤
視朝却覺<md:KR4d0306_SBCK_005-3b>¶稍晩玉音云朕視朝只依先帝時某奏比¶先
帝差晩願陛下自今視朝以日出為節庶¶㡬廷訪羣臣
可以從容上首肻奏畢玉音¶云卿今日所陳甚切某退
至簾下再拜謝恩訖¶進前展讀寶訓睦親門某奏太祖
<pb:KR4d0306_WYG_005-4a>
之友愛¶太宗前古所未有其言晉王龍行虎步生時有¶
異必為太平天子則異時傳授大位之意已見¶於此自
堯舜揖遜之事不見於後世有天下者¶未有不私其子
太祖非無子也燕秦二王非¶不可以託宗廟也乃不私
其子而以與其弟蓋<md:KR4d0306_SBCK_005-4a>¶知太宗神武英特天命所屬必能
身致太平¶故也堯舜之不傳子以丹朱商均皆不肖之
故¶太祖此舉又有光於堯舜矣其後太宗果能¶混一區
宇濟世治平太祖可謂能為天下得¶人太宗可謂不負
<pb:KR4d0306_WYG_005-4b>
所託上首肻之讀至涪¶陵公廷美卒某奏秦王之事陛
下曽知其本¶末乎玊音云秦王似亦無大過某云容臣
敷¶奏因具陳其所以然之故又讀至真宗為皇¶太子一
段某奏真宗既正儲宮竢班幄次自¶合與親王異處而
乃極其懇請願仍舊貫太<md:KR4d0306_SBCK_005-4b>¶宗嘉其孝悌遂從其請臣聞
有子曰孝弟為仁¶之本蓋親親而後能仁民未有不親
親而能仁¶民者真宗惟其天資孝悌是以即位之後專¶
行仁政異時契丹犯邉宰臣冦準欲以王師邀¶之境上
<pb:KR4d0306_WYG_005-5a>
使隻輪不返真宗惻然曰契丹幽薊¶皆吾民不欲多殺
此一舉全活南北生靈不知¶其㡬千萬計其源則自孝
悌中出上變容首¶肯又讀至巻末某奏自古帝王盛世
未有不以¶親親為先堯典曰克明俊德以親九族臯陶
謨¶曰篤叙九族庶明勵翼邇可逺在兹伊尹作伊<md:KR4d0306_SBCK_005-5a>¶訓以
告太甲亦曰立愛惟親立敬惟長始于家¶邦終于四海
周家忠厚内睦九族則詩人歌之¶周室道衰棄其九族
骨肉相怨則詩人刺之惟¶本朝祖宗以來以親親為家
<pb:KR4d0306_WYG_005-5b>
法其於皇枝帝¶胄恩意甚備如此巻所載皆陛下之所
當法¶若太宗之於秦王乃是處人倫之變而矜憐¶惻怛
曲盡其至如此尤陛下所當法某因誦¶太宗聖訓曰朕
以同氣之親不忍致於法又曰¶以廷美之惡豈當如此
但骨肉之情有所不忍¶耳某奏觀此則知親親之恩不
可以有罪廢<md:KR4d0306_SBCK_005-5b>¶上亦首肯所得聖語須至申聞者(是日讀/至其源)
(皆自¶孝悌出又讀楚王元佐一段奏云楚王乃太宗長/子真宗之兄以疾不淂立真宗即位¶屢加封拜待遇之)
(禮極其優厚及奏周室道衰下數語此三節皆為之動/蓋聖心明悟如此又¶讀理義常為之主物欲不能奪奏)
<pb:KR4d0306_WYG_005-6a>
(云一州有一州之主一縣有一縣之主若州縣無主則/盗賊¶姦人得以竊據而為之主矣人心亦然理義為主)
(則物欲不能入物欲為主/則理義不能入¶上亦嘉納)¶
　　　奏謝奬廉吏狀¶
臣今月十六日伏準尚書省劄子八月十五日¶三省同
奉御筆近真某奏事朕因訪問亷吏¶某以知袁州趙䈣
夫對朕惟奬亷所以律貪亦<md:KR4d0306_SBCK_005-6a>¶庶㡬化貪為亷之効以惠
吾民趙䈣夫可除直¶祕閣與監司差遣劄送臣者伏念
臣比叨召札¶入對便朝具陳生靈耗斁之由皆本州縣
<pb:KR4d0306_WYG_005-6b>
貪殘¶之故淵衷有惻天語載詢欲知亷吏之姓名以¶備
聖時之采擇念頃過宜春之境頗甞聆守土¶之賢百口
自隨惟禄是仰一介弗取其莭可稱¶遂以所聞冒陳于
上退而竊省尚有當言若崔¶與之帥成都但載歸艎之
圖籍楊長孺守長樂¶罔侵公帑之圭銖皆最為當世所
推乃不能悉¶數以對方重愚臣之怵惕忽傳宸筆之褒
敭當<md:KR4d0306_SBCK_005-6b>¶九重厲精思治之秋正四方視儀聴唱之日一¶守
臣之䝉擢殆若細微百執事之鄉風孰不興¶起祗承命
<pb:KR4d0306_WYG_005-7a>
告倍切忻愉汙吏革心實闗公道瞽¶言獲用豈曰私榮
願承明詔之作新更廣宸聰¶而咨訪循良未舉盍宏封
宻之規貪濁當懲可¶廢烹阿之典乃若澄源而正本尤
先昭德以塞¶違使清光之化首倡於朝廷而亷恥之俗
交¶興於中外庶㡬民生日厚邦本弗摇此下臣獻¶替之
微忠抑初政施行之急務敢因奏謝僣有¶敷陳伏乞睿
察<md:KR4d0306_SBCK_005-7a>¶　　故事
<pb:KR4d0306_WYG_005-7b>
　　　故事(癸酉七月二/十一日進)¶
髙宗日厯建炎三年六月二日己酉宰執進呈¶次上曰
太史奏久陰霖雨不止占為陰盛下¶有陰謀霖雨者人
怨所致早晚差寒天道不順¶寒隂反節朕觀晉史天文
志備言其證恐失其¶當以召天變¶
　臣聞災異者天地之戒也古先哲王嚴於自¶儆故其
　遇災也常以為人事之所召後世之¶君樂於自恕故
　其遇災也常以為天數之適<md:KR4d0306_SBCK_005-7b>¶然治亂存亡之分未有
<pb:KR4d0306_WYG_005-8a>
　不基於此者恭惟¶髙宗皇帝勤勞恭儉紹開中興憂
　閔元元力¶行仁政求諸當時未見闕失而久陰霖雨
　¶之變惕然自省遽以為人怨之所致大哉聖言¶可謂
　深知天人相與之際矣臣伏觀春夏以¶來淫雨過度
　都城之内細民失業近畿諸邑¶山裂水涌淪胥以死
　者不可勝計仰惟陛¶下畏天敬民無媿前聖固宜殊
　祥異瑞史不¶絶書而譴告諄諄迺與事戾何耶臣伏
　而思¶之此殆吏刻急而民咨怨之所致也夫朝廷<md:KR4d0306_SBCK_005-8a>¶張
<pb:KR4d0306_WYG_005-8b>
　官置吏凡以為民改法易令亦以為民而¶今長人之
　官能布宣德意勤恤民隠者何其¶甚寡而依勢作威
　倚法以削者何其紛紛也¶假稱提楮幣之令而科率
　齊民借摧抑兼并¶之名而破壞富室期㑹峻於星火
　爭利極於¶錐刀於是掊斂興而民始怨矣不窮告訐
　¶之虚實而廣事株連不原情犯之重輕而例行¶拘籍
　甚而父子銜寃赴井相踵丘墳何辠亦¶没縣官於是
　刑僇繁而民始怨矣夫天之與¶人本同一氣故有匹
<pb:KR4d0306_WYG_005-9a>
　婦非辜而赤地千里者<md:KR4d0306_SBCK_005-8b>¶況民生嗸嗸如此天豈不為
　之動乎臣願¶陛下以昊天孔明為不可忽以皇祖有
　訓為¶不可忘日與輔佛之臣講求寛大之政亟下¶明
　詔申敕有司蠲除煩苛與民休息若是而¶災害弗除
　嘉祥弗應者非所聞也某不勝惓¶惓¶
　　　故事(癸酉八月/十七日進)¶
通鑑唐德宗紀初安史之亂數年間天下户口¶什亡八
九州縣多為藩鎮所據貢賦不入朝廷¶府庫耗竭中國
<pb:KR4d0306_WYG_005-9b>
多故羌戎每嵗犯邊所在宿重<md:KR4d0306_SBCK_005-9a>¶兵仰給縣官所費不貲
皆倚辦於劉晏晏以為¶户口滋多則賦税自廣故其理
財常以養民為¶先諸道各置知院官毎旬月具州縣雨
雪豐歉¶之狀白使司豐則貴糴歉則賤糶或以榖易雜¶
貨供官用及於豐處賣之知院官始見不稔之¶端先申
至某月須如干蠲免某月須如干救助¶及期晏不俟州
縣申請即奏行之應民之急未¶常失時不待其困弊流
亡餓殍然後賑之也由¶是民得安其居業户口蕃息晏
<pb:KR4d0306_WYG_005-10a>
始為轉運使時¶天下見户不過二百萬其季年乃三百
餘萬其<md:KR4d0306_SBCK_005-9b>¶初財賦嵗入不過四百萬緡季年乃千餘萬緡¶
　臣聞諸大學曰有德此有人有人此有土有¶土此有
　財有財此有用德者本也財者末也¶外本内末爭民
　施奪是故財聚則民散財散¶則民聚自古迄今未有
　人心失而財可恃者¶亦未有不䘏其民而可以豐財
　者聖賢之言¶炳若星日萬世不能易也劉晏在唐雖
　未足¶以語此然猶知養民為理財之本出入斂散¶亦
<pb:KR4d0306_WYG_005-10b>
　皆有法嵗豐榖賤則傷農故必髙其價以¶糴嵗饑榖
　貴則傷民故必下其價以糶凶荒<md:KR4d0306_SBCK_005-10a>¶始兆先期賑䘏用
　物雖約所濟者多以故民¶生安業户口蕃息嵗入之
　賦至於數倍夫晏¶以一有司粗知財用之本末猶能
　致利若此¶況為天下者誠能究大學生財之義一意
　務¶德以養民其效可勝計哉臣觀近世所謂善¶理財
　者何其懵乎此也元元已病而科斂日¶興不知皮將
　盡而毛亡所傅也出新巧以籠¶愚民茍邀倍稱之入
<pb:KR4d0306_WYG_005-11a>
　不知朝四莫三之亡益¶也孟子曰我能為君實倉廩
　充府庫今之所¶謂良臣古之所謂民賊也夫以劉晏
　之術而<md:KR4d0306_SBCK_005-10b>¶㮣諸孟子之言己未免為聖賢罪人矣而今¶
　之有司則又晏之罪人也惟聖明之君忠智¶之臣亟
　思其本而改圖之實天下幸甚¶
　　　故事(甲戌三月/初七日進)¶
元祐元年司馬光等言王者設官分職居上者¶所總多
故治其大要居下者所分少故治其詳¶細此理勢之自
<pb:KR4d0306_WYG_005-11b>
然紀綱所由立也是以周官小¶宰以官府之六屬舉邦
治大事則從其長小事¶則專達凡宰相上則啟沃人主
論道經邦中則¶選用百官賞功罰罪下則阜安百姓興
利除害<md:KR4d0306_SBCK_005-11a>¶乃其職也至於簿領之差失期㑹之稽違獄訟¶
之曲直胥史之遷補皆郎吏之任非宰相所宜¶親也故
人有言察目睫者不能見百步察百步¶者亦不能見目
睫言詳於近者必畧於逺謹於¶細者必遺於大也今尚
書省事無大小皆決於¶僕射僕射自朝至暮省覽文書
<pb:KR4d0306_WYG_005-12a>
受接辭狀未甞¶暫息精力疲弊於米鹽細故其於經國
之大體¶安民之遠猷不暇復精思而熟慮恐非朝廷所¶
以責宰相之事業也竊以六曹長官古之六卿¶事之小
者豈可不令專達云云詔從之<md:KR4d0306_SBCK_005-11b>¶　臣竊惟司馬光之言古今之至言也昔陳平¶不答錢
　榖斷獄之問以為當責之内史廷尉¶唐太宗不以詞
　訟細務煩宰相而屬之左右¶丞若平者可謂知宰相
　之職太宗可謂得任¶相之道矣臣觀近世以來中書
<pb:KR4d0306_WYG_005-12b>
　之務日繁應¶酬剸決㡬不暇給豈有他哉蓋六曹長
　貳不¶能自舉其職而諉之朝廷朝廷之尊不免下¶行
　六曹之事故也厥今天下所當經畫固非¶一端而安
　危利害之大者莫邊政若也蓋干¶戈繁興中原雲擾
　事變迭出胡可勝窮或強<md:KR4d0306_SBCK_005-12a>¶鄰崛起何以為控制之方
　或弱國瓜分何以¶為撫馭之術或羣雄角立必思所
　以待之或¶流民輻湊必思所以處之至若將帥之多
　庸¶材軍旅之多弊政財用衰耗而未贍士卒愁¶歎之
<pb:KR4d0306_WYG_005-13a>
　未銷凡此數端所當汲汲講求如拯焚¶溺其可以區
　區細故奪之乎昔紹興中吏¶部尚書孫近請詔大臣
　凡所以靖中原安邊¶境者日夜講究而常程之事付
　之有司上曰¶要當遴選尚書侍郎使之專決大哉聖
　言可¶為萬世法臣願深詔朝廷舉行六曹專達<md:KR4d0306_SBCK_005-12b>¶之制
　如元祐大臣所陳選擇羣工分釐衆¶務如紹興之聖
　訓則紀綱立而事功成矣¶
　　　故事(甲戌七月/十一日進)
<pb:KR4d0306_WYG_005-13b>
漢宣帝地節四年九月詔曰朕惟百姓失職不¶贍遣使
者循行郡國問民所疾苦吏或營私煩¶擾不顧厥咎朕
甚憫之今年郡國頻被水災已¶振貸鹽民之食而賈咸
貴衆庶重困其減天下¶鹽賈¶
　臣竊惟宣帝可謂䘏民之深慮民之至矣其¶疾苦則
　遣使者循行以問之災害則振貸之<md:KR4d0306_SBCK_005-13a>¶至於鹽直之貴
　似未深為民害必詔有司損¶其賈而後已蓋元后民
　之父母也孩提乳哺¶少失其節皆父母之責困窮惸
<pb:KR4d0306_WYG_005-14a>
　獨一失其養¶皆元后之辜陛下愛民之深慮民之至
　¶不減漢宣而近嵗以來吏以擊搏震撓為功不¶知以
　䕶養撫柔為本營私煩擾殆匪一端邇¶者又聞郡國
　守臣侵牟規利有薪芻諸物官¶為列肆以自售者於
　是物賈驟騰而細民不¶勝其困矣有盡拘商鹽酬之
　以楮而官自出¶鬻責民以錢者於是鹽直暴踊而人
　為之淡<md:KR4d0306_SBCK_005-13b>¶食矣吁此何等氣象而見於今日邪昔陸¶䞇
　有言民者邦之本財者民之心其心傷則¶其本傷本
<pb:KR4d0306_WYG_005-14b>
　傷則枝葉顛悴而根柢蹷拔矣䞇¶之斯言可為永鑒
　臣願明諭輔臣盡斥天¶下貪殘之吏其尤亡狀者施
　之以流放不齒¶之刑毋但削秩免官而已仍命詞臣
　推原德¶意降一詔書丁寧訓飭俾天下曉然知聖¶主
　加惠元元之意去苛猛而趨忠厚此培埴¶邦本之先
　務惟陛下深留聖意海内幸¶甚<md:KR4d0306_SBCK_005-14a>¶　　　故事(甲戌八月/十七目進)¶
慶厯三年元昊遣使來所要請凡十一事諫官¶歐陽修
<pb:KR4d0306_WYG_005-15a>
言元昊再遣使人至闕和之與否決在¶此行竊計廟謨
合思成算云云臣見漢唐故事¶祖宗舊制大事必須集
議蓋朝廷示廣大不欲¶自狹謀臣思公共不敢自彊故
舉事多臧衆心¶皆服自兵興以來常秘大事初不使人
知及其¶處置乖違豈能掩蔽臣謂莫若采大公之議收¶
衆善之謀待其都無所長自用廟謨固亦未晩¶其元昊
請和事伏乞於使人未至之前集百官<md:KR4d0306_SBCK_005-14b>¶廷議慶厯四年
邊奏契丹修天德城及多建堡¶寨知制誥田況意其蓄
<pb:KR4d0306_WYG_005-15b>
姦謀乃上疏曰朝廷予¶契丹金帛嵗五十萬朘削生民
輸將道路疲弊¶之勢漸不可久而近西羌通欵嵗又予
二十萬¶設或復肆貪瀆再有規求朝廷尚可從乎臣至¶
愚每念至此則惋嘆不已矧兩府大臣皆宗廟¶社稷天
下生民所望而繫安危者豈不為陛¶下思之哉每旦垂
拱之對不過目前政事數條¶而已非陛下所以待輔臣
非輔臣所以憂朝¶廷之意也有唐故事肅宗以天下未
乂除正衙<md:KR4d0306_SBCK_005-15a>¶奏事外别開延英以諮訪宰相蓋旁無侍衛
<pb:KR4d0306_WYG_005-16a>
獻¶可替否曲盡討論今強敵凌逼而河朔將佐之¶良愚
甲兵之善窳道路之夷險城壘之堅敝軍¶政之是否錢
糧之多少在兩府輔臣實未有知¶之者萬一變發所忽
制由中出少有差跌則事¶不測矣願因燕閒召執政大
臣於便殿從容賜¶坐訪逮時政專以外患為急則人人
唯恐不知¶以誤應對事事唯恐不集以孤聖懷日夕憂
思¶不敢少懈同心協力必有所為今不此之務而¶日以
委瑣之事更相辦對議者羞之<md:KR4d0306_SBCK_005-15b>¶
<pb:KR4d0306_WYG_005-16b>
　臣竊考是時元昊以力屈請和朝廷含垢撫¶納宜無
　後悔而歐陽修方欲舉行集議以收¶衆善之謀契丹
　修建城堡未必真有窺覦之¶計而田況遽請咨訪大
　臣專以外患為急蓋¶情之難知莫如邊塞事之至重
　莫如甲兵過¶於慮危然後不危深於防患然後亡患
　此二¶臣所以惓惓納忠而不敢黙也今西北小夷¶日
　益猖獗萬一有夾攻之約而歸我舊疆有¶通好之言
　而邀我嵗賂或從或否皆繫安危¶此吾之當慮者一
<pb:KR4d0306_WYG_005-17a>
　金人被侵遷于汴都外<md:KR4d0306_SBCK_005-16a>¶有彊敵之馮陵内有羣冦
　之侵迫或帥其羣¶下沿江南歸或乞師藉彊祈為已
　援有一于¶此處之寔難此吾之當慮者二也彼之四
　鄰¶因其危蹙必皆規拓土疆設或夏人乘虚遂¶據秦
　隴我之西北復接彊鄰右詘左支豈易¶為力此吾之
　當慮者三也凡此三患特其大¶端若乃輻湊之流民
　縱横之羣盜處之亡素¶皆足以蕩摇邊鄙為根本憂
　後患多方尤難¶豫料以今日事勢而較諸慶厯之時
<pb:KR4d0306_WYG_005-17b>
　人材孰¶多財用孰裕其為可慮殆有甚焉而廟謨沈<md:KR4d0306_SBCK_005-16b>¶　深獨運帷幄未甞采羣下異同之言昕廷奏¶事數刻
　輒退未嘗有便坐從容之議此臣之¶所未諭也修況
　之在慶厯皆為名臣而其¶論又頗切於今日故臣敢
　采之以獻伏惟¶陛下深味其言而亟行之實天下幸
　甚¶
　　奏狀¶
　　　江東奏論邊事狀(丙子十二月/十二日上)
<pb:KR4d0306_WYG_005-18a>
臣至愚極陋䝉陛下選擢將漕江東朝夕之¶所盡心不
過州縣間常事未足仰報大恩今事¶有闗於宗社之安
危國家之休戚職有常守在<md:KR4d0306_SBCK_005-17a>¶臣雖不當言而其義則有
可言者昔歐陽修以¶知制誥出為河北轉運使嘗請與
聞兵事仁¶宗許之臣雖於修無能為役然亦由詞臣出
使¶且以轉餉為職則邊陲利害臣敢避晉越之罪¶畏縮
不言臣竊見金人自失國南遷其勢日蹙¶比者韃靼與
西夏并兵東出潼闗深入許鄭汴¶都危迫之狀見於金
<pb:KR4d0306_WYG_005-18b>
使所云近復轉聞敵兵攻¶圍都邑游騎布滿山東雖探
報之辭不無同異¶要其大勢以河南數州僅存之地而
抗西北二¶國方張之師加以羣盜縱横叛者四起土傾
魚<md:KR4d0306_SBCK_005-17b>¶爛厥證具形括馬敷糧公私並竭交鈔數萬僅¶博一
餐危急如此不亡何待臣謹按國史金之¶侵遼在政和
之四年(甲午/嵗)其滅遼也在宣¶和之七年(乙巳嵗是冬/即侵中原)臣
竊謂今日天下之勢¶無以異政宣之時陛下所以自治
其國與¶外禦敵國者亦宜以政宣為鑒夫以皇皇¶鉅宋
<pb:KR4d0306_WYG_005-19a>
八葉重光至于政宣蓋太平極盛之日¶使朝廷之上知
守成之惟艱無難之可畏惕¶焉戒懼以祈天永命為心
親信仁賢修舉德政¶則國勢屹然有泰山磐石之固雖
百敵國其何<md:KR4d0306_SBCK_005-18a>¶能為不幸燕安湛溺之餘紀綱蕩然無一
足恃¶本根既撥枝葉從之於是敵人得以逞其兵威¶攻
取我都城傾覆我社稷劫遷我二聖驅策¶我蒸民自開
闢以來侵陵之患未有若是之甚¶也今將戒前車之覆
永神器之安其道非他願¶以政宣為鑑而已臣甞妄論
<pb:KR4d0306_WYG_005-19b>
政宣致禍之¶由其目有十夫君臣相敕維是㡬安股肱
不良¶萬事隳壞其在虞廷猶以為戒自蔡京倡豐亨¶豫
大之説王黼開應奉享上之門專以淫侈蠱¶上心奢靡
蠹國用土木之功窮極盛麗花石之<md:KR4d0306_SBCK_005-18b>¶貢毒遍東南甚至
内庭曲宴出女樂以娯羣臣¶大臣入侍飾朱粉以供戲
笑於是荒嬉無度而¶朝政大壞矣其失一也易曰師貞
丈人吉又曰¶師出以律否臧凶言總師必得老成厚重
之人¶用師必有節制訓齊之律反是則凶也自童貫¶髙
<pb:KR4d0306_WYG_005-20a>
俅迭主兵柄教閲訓練之事盡廢上下陛級¶之法不行
潰敗者不誅而招以金帛死敵者不¶䘏而誣以逃亡於
是賞罰無章而軍政大壞矣¶其失二也詩曰敬天之怒
無敢戲豫敬天之渝¶無敢馳驅自昔未聞簡忽天變而
無禍者政<md:KR4d0306_SBCK_005-19a>¶宣之世災異數見大星如月徐徐南行日黯
無¶光洶洶欲動赤氣犯斗水胃都城當時羣臣恬¶不知
警方且以怪孽為嘉祥變異為休證此上¶不畏天戒其
失三也大舜之聖舍已從人成湯¶之德從諫弗咈自昔
<pb:KR4d0306_WYG_005-20b>
未聞飾非遂過而不亡者¶政宣之際以言為諱張根論
征斂之煩散官安¶置李綱論大水之變逺謫監征於是
薦紳不敢¶言矣鄧肅以進詩諷諫屏出太學朱夢説以
昌¶言宦寺竄斥偏州於是布衣不敢言矣箝結成¶風馴
致禍敗此下不䘏人言其失四也夫君子<md:KR4d0306_SBCK_005-19b>¶在内其卦為
泰濟濟多士文王以寧政宣用¶事之臣專以毁忠忌賢
為事凡累朝老成之望¶當代鴻碩之材不以姦黨廢則
以邪等斥不以¶曲學貶則以異論逐排沮挫揠之餘舉
<pb:KR4d0306_WYG_005-21a>
國無君¶子矣雖欲久安得乎其失五也夫開國承家小¶
人勿用而難任人蠻夷率服政宣之世京黼¶繼尸宰柄
貫攸濫厠樞庭其翶翔臺省布列館¶殿非歌頌詩書即
膏粱子弟非奴事閹尹即翼¶附權臣更引迭援在廷皆
小人矣雖欲勿危得¶乎其失六也記曰四方有敗必先
知之此之謂<md:KR4d0306_SBCK_005-20a>¶民之父母政宣小人顓為䝉蔽以欺上聴
劉¶法敗死西陲而童貫乃以捷聞方臘破東南六¶郡而
王黼匿不以告郭藥師反形已露而邊臣¶掩覆於外金
<pb:KR4d0306_WYG_005-21b>
人尅期入侵而大臣諱晦於中上¶下相䝉稔成大患至
敵兵濟河而朝廷猶未之¶覺其失七也書曰民惟邦本
本固邦寧政宣¶小人專務聚斂以摇根本朱勔以貢奉
擾浙右¶李彦以括田困京東蔡京改鹽鈔法而比屋歎¶
愁王黼創免夫錢而諸路騷動人不聊生散為¶盜賊雖
微夷狄亦必有蕭墻之憂其失八也詩<md:KR4d0306_SBCK_005-20b>¶曰無競惟人四
方其訓之古者以一士寑敵謀¶片言折外侮政和初遣
使覘國而童貫實行遼¶之君臣相顧竊笑已有南朝無
<pb:KR4d0306_WYG_005-22a>
人之譏北事既¶興遂付戎律以僕𨽻之才當元戎之任
節制不¶明諸將無所稟畏庸懦不武敵師得以馮陵未¶
㡬副之以蔡攸易之以譚鎮其為駑怯又益甚¶焉於是
金人知中國之無人而異志興矣此授¶任非材其失九
也昔子產以蕞爾之鄭崎嶇彊¶國間區區一環宜無愛
於晉而子產則曰大國¶之人令於小國而皆獲其求將
何以給之一共<md:KR4d0306_SBCK_005-21a>¶一否為罪滋大大國之求無禮以斥之
何饜之¶有卒不與秦求地於趙趙欲與之虞卿曰王之
<pb:KR4d0306_WYG_005-22b>
地有盡而秦之求無已以有盡之地而給無已¶之求其
勢必無趙矣趙用其計而秦不能加蓋¶有國者不幸與
彊敵為隣當有以服其心而不¶當徇其欲方金人與遼
國交兵雖能每戰輒克¶然視吾中國之尊如髙山大海
未易測其雄深¶何敢遽有他志不幸姦臣腐夫希功寡
謀唯恐¶無以順適其意彼方邀吾嵗幣則予以契丹舊¶
數而不辭邀吾燕地税賦則予以銀絹百萬而<md:KR4d0306_SBCK_005-21b>¶不靳至
於索犒師則許以犒師欲貸糧則許以¶貸糧一事方酬
<pb:KR4d0306_WYG_005-23a>
而一事已生前請未塞而後請¶復起一切順承無敢或
戾而南牧之師已侵尋¶於境上矣蓋彼之求我本無饜
足徒知徇其欲¶而無以服其心其禍固應爾也或者惟
以納張¶覺結余覩為造釁之由而不知召侮取輕其漸¶
非一雖微結納之事其能保盟約之不寒乎此¶處置乖
宜其失十也今陛下聖德清明萬無¶此失然臣獨怪一
人憂勤恭儉無媿仁祖¶之風而羣臣盤樂怠傲乃有宣
和之習東南<md:KR4d0306_SBCK_005-22a>¶民力耗於軍餉者十八而士卒窮悴常有
<pb:KR4d0306_WYG_005-23b>
不飽¶之嗟災異頻仍修省之實未覩言路壅塞讜直¶之
士弗容君子非不參用而正論未甞獲伸小¶人非不欲
逺而䜛謟猶或得志䝉蔽之風日熾¶聚斂之政日滋此
失未除臣恐後之視今猶今¶視昔也雖然臣外有司也
其於内事不敢盡言¶獨請為陛下深陳所以待外國者
臣觀韃靼¶之在今日無異昔者金人方興之時一旦與
吾¶為隣亦必祖述金人已行之故智蓋金人甞以¶燕城
歸我矣今獨不能還吾河南之地以觀吾<md:KR4d0306_SBCK_005-22b>¶之所處乎受
<pb:KR4d0306_WYG_005-24a>
之則享虛名而召實患不受則彼¶得以陵寢為詞假大
義以見攻金人甞與吾通¶好矣今獨不能卑詞遣使以
觀吾之所答乎從¶之則要索亡饜豈能滿其溪壑之欲
不從則彼¶得藉口以開釁端狡黠之情必出於此不可
不¶豫圖所以應之也自三數年來謀國者不深惟¶長算
而一切倖安曩者敵在幽燕吾以嵗時聘¶問已非獲已
彼既播越而南獨不可遷延其辭¶俟復燕山然後玉帛
往來如故迺使大宋臣¶子拜仇敵於祖宗殿廷之下其
<pb:KR4d0306_WYG_005-24b>
誤一也嵗幣<md:KR4d0306_SBCK_005-23a>¶之弗遣是矣然不以還燕為詞而諉曰漕
之渠¶乾涸使敵人得以移文督責中原豪傑聞之寧¶不
以寡謀見哂乎其誤二也並邊遺民皆吾赤¶子窮而歸
我當示綏懷疆吏非人唯知拒卻固¶已絶中原之望甚
者視為盜賊戮之焚之上流¶制閫之臣明揭大榜來者
即行𠞰殺西州總戎¶之帥殺程彥暉一家骨肉於黒谷
山秦隴之人¶莫不切齒召隣國之侮開邊鄙之隙結遺
黎之¶怨逆上帝之心孰甚於此其誤三也積此三誤¶而
<pb:KR4d0306_WYG_005-25a>
吾國之威靈氣燄索然矣漢昭烈有言事㑹<md:KR4d0306_SBCK_005-23b>¶之來寧有
終極夫誤於前者不可悔而應於後¶者猶可為所願朝
廷毋再誤而已厥今庸人之¶論有二不曰金未遽亡猶
可倚為屏蔽則曰中¶原方擾未暇窺我江淮凡此皆誤
國之言不可¶不察也金之必亡無愚智舉知之臣不復
重陳¶若昔西晉之亂江左粗安者蓋以羣醜並爭莫¶能
相一故吾江表得以媮旦夕之安及苻堅既¶滅慕容旋
起吞晉之謀元魏以併諸國遂萌飲¶江之志今新冦鴟
<pb:KR4d0306_WYG_005-25b>
張盡有河朔而楊劉羣盜又¶皆往往服從臣恐與五季
角立之勢殊未可為<md:KR4d0306_SBCK_005-24a>¶江左茍安之計也或又以為安邊
置所儲偫日¶豐以此餌敵何患不濟臣竊謂不然夫金
繒遺¶敵雖後世偃兵息民之權宜然用之於國勢盛¶強
之時則足以示恩而不至於召侮景德之¶事是也用之
於國勢委靡之時則適以召侮而¶不足示恩宣和之事
是也儻不思自彊其國¶而倚賂遺以幸一日之安臣知
其非䇿矣昔孫¶氏以區區之呉而當強大之魏若未易
<pb:KR4d0306_WYG_005-26a>
為力者¶然其君臣相與䇿勵遂能挫曹公虎狼之敵晉¶
氏東遷至岌岌也徒以將相有人處分得所卒<md:KR4d0306_SBCK_005-24b>¶能破苻
秦傾國之師今國家幅&KR0695;萬里貢賦¶雲集帶甲百萬江
漢為池豈下於呉晉者而中¶外有司忠誠憤激者少委
靡頽惰者多一聞赤¶白囊至則相顧失色不知所為少
定則又帖然¶矣國家平時不愛名器爵禄以寵士大夫
一¶旦有急未見有毅然以戮力王室自任者此臣¶之所
以大懼也夫天下之勢猶長江大河上流¶決潰下流必
<pb:KR4d0306_WYG_005-26b>
無獨寧之理今荆淮以北數百里¶間干戈搶攘戎馬雜
襲正如熊咆虎鬬近在藩¶垣之外而或者乃曰無預吾
事彼其中心實不<md:KR4d0306_SBCK_005-25a>¶謂然姑欲架瞞目前攫取名器爵禄
而去至於¶宗社生靈之憂而使陛下獨當之耳彼羣臣¶
為一身計可也陛下為人子孫任九廟之託¶奈何付安
危於度外乎陛下誠欲尊國勢以¶弭外虞則政宣之十
失必當懲近日之三誤¶必當戒庸人之論必當破自彊
之計必當立至¶誠一心對越上帝廣謀兼聴曲盡下情
<pb:KR4d0306_WYG_005-27a>
以收天¶人之心以合中外之助庶天下事猶有可為者¶
若或上下悠悠養成深患機㑹浸失事變日殊¶臣實未
知其所終也臣自委質立朝以來區區<md:KR4d0306_SBCK_005-25b>¶之愚唯知有君
父有社稷故常盡忠極慮不敢¶自為身謀今見時事憂
虞如此而顧戀寸禄不¶為朝廷一言豈惟自負夙心抑
亦有慚戴履¶是用齋心潔誠忘寢廢食裁成此章欲進
復休¶至于數四懷不能已卒以上聞意者天誘臣衷¶欲
以感悟陛下儻或萬一見於施行則臣雖¶擯廢田里其
<pb:KR4d0306_WYG_005-27b>
幸多矣¶
　貼黄臣竊見太祖太宗艱難百戰以有¶天下真宗仁
　宗兢業守成至于徽宗¶之世宇内承平民物熙洽不
　幸崇寧而後<md:KR4d0306_SBCK_005-26a>¶羣小得志陷害忠良遂使在廷無一君
　子迨¶政和初遼國衰微金人崛起王黼童貫之徒¶希
　功寡謀取侮敵人馴致靖康之變都城¶失守二聖䝉
　塵追念前失可為隕涕臣仰¶惟陛下鋭精典學親御
　經帷凡祖宗創¶守之規模可為今日法者既曰陳于
<pb:KR4d0306_WYG_005-28a>
　前矣至¶於崇宣之事可為今日戒者願詔館閣之¶臣
　編類來上退朝之暇以時省覽庶㡬姦邪¶誤國之狀
　宗廟隳頹之恥一一備見本末于¶以鑒前失而圖今
　得非小補也皇太子春<md:KR4d0306_SBCK_005-26b>¶秋鼎盛問學日新亦宜命宫
　僚編纂上件故¶實從容講論其於令德啟發必多臣
　位下人¶微志在納忠狂僣妄言伏竢誅殛¶
　
　
<pb:KR4d0306_WYG_005-28b>
　
　
　
　
　
　
　
　西山文集巻五<md:KR4d0306_SBCK_005-27a>¶<md:KR4d0306_SBCK_006-1a>¶
<pb:KR4d0306_WYG_006-1a>
欽定四庫全書
　西山文集巻六¶
　　　　　　　　　　　　宋　真德秀　撰
　
