# -*- mode: mandoku-view -*-
#+TITLE: 西山文集
#+DATE: 2015-09-23 10:24:23
#+PROPERTY: JUAN 14


十四¶
　　　　　　　　　　　　宋　真徳秀　撰
　　對越乙藁¶
　　奏劄¶
　　　十一月癸亥後殿奏已見劄子¶
臣一介迂踈䝉陛下寘諸禁林清切之地葢¶歐陽修所
謂官為學士職在論思者而供職以¶來五閱旬浹未有
<pb:KR4d0306_WYG_014-1b>
秋毫禆益聖政私自慚負¶無所措躬然夙宵憂念惟在
國事輒以區區愚¶管冒昩有陳臣竊惟今日不幸當權
臣積壊未¶易理之朝廷又不幸值强大崛起未易勝之<md:KR4d0306_SBCK_014-1b>¶鄰敵又無故先挑不可開之邊隙而欲以東南¶一隅之
力守江淮以北千百里之故疆此埶之¶所甚難而時之
所未可者也士大夫茍忠於國¶孰不危之然知其危而
不圖所以安是徒知訾¶前之失而不思今之得也臣謂
前日之失在於¶輕敵今若懲之而一於畏敵則其失將
<pb:KR4d0306_WYG_014-2a>
有甚焉¶者昔越王句踐違范蠡之諌驟舉伐呉以取夫¶
椒之敗而有㑹稽之棲然能懲前之失所以自¶謀者益
深而謀敵者益宻動心忍性二十餘年¶未嘗逞忿而輕
發亦不懾禍而自沮飬剛强剽<md:KR4d0306_SBCK_014-2a>¶鋭之力於安徐重固之
中韜憤切讐疾之意於¶柔伏卑詘之際卒以報吴而稱
霸于中國唐徳¶宗繼肅代委靡之後銳於削平僣叛征
伐四出¶躁動寡謀一遭涇原之變苶然沮喪姑息藩鎮¶
甚於肅代之時自是主威下陵終其身不復振¶二君之
<pb:KR4d0306_WYG_014-2b>
始輕於舉事則同而持之於後則異所¶以有勝負强弱
之分也昨者王師之出爭議盈¶廷一不暇顧違諌寡謀
視昔何異天祚宋室¶使偏師挫銳而歸欲聖心昭然覺
寤知敵之¶未易圗而功之未易就也知敵之未易圗而
為<md:KR4d0306_SBCK_014-2b>¶謀益深知功之未易就而為力益倍强勉砥礪¶不肯
茍安則句踐之功猶有望於後日若曰敵¶不可圗而委
之不復圗功不可就而安於無所¶就頽惰廢弛亡復自
奮臣恐其患不獨如徳宗¶而已也何者敵人讐我之深
<pb:KR4d0306_WYG_014-3a>
其思報也必力舉¶兵愈緩則其為計愈深而我方靡然
創艾前事¶幸其真有愛我之情冀和好之亟就豈不誤
哉¶靖康之初國埶尚可强也徒以一時羣臣類多¶姦諛
怯懦之儔豢於富貴安佚之久一聞金人¶之名則魂褫
魄喪不能自持曰此如雷電鬼神<md:KR4d0306_SBCK_014-3a>¶之不可測也不惟畏
敵抑且譽敵故遂反强而¶為弱紹興之初國埶非不弱
也惟我髙宗¶﨑嶇跋履之餘熟知敵情非懾怯請和之
可以¶弭患也淬礪軍政蒐拔將材宰臣如吕頤浩趙¶鼎
<pb:KR4d0306_WYG_014-3b>
張浚更迭用事皆以整戎經武為已任而諸¶將若韓世
忠岳飛呉玠張俊楊沂中劉錡之徒¶分控要衝敵至輒
破不惟憤之且欲吞之故能¶轉弱而為强方其始也祈
哀請命之使相尋於¶穹廬甌脫之間未有得其要領者
而馹騎朝馳¶邊烽夕警則數數然也及王師累捷敵威
積挫<md:KR4d0306_SBCK_014-3b>¶而和議之端乃自彼發之以是知敵人之情可¶以
威制難以禮結由来尚矣為今之計功雖未¶可遽圗而
剛毅奮發之志在陛下則當自勉¶兵雖未可再舉而戰
<pb:KR4d0306_WYG_014-4a>
攻捍禦之備在朝廷則當¶亟謀君臣之間相與䇿勵必
如句踐之自强毋¶若徳宗之自沮懲靖康畏敵之失而
法紹¶興制敵之謀則國埶之振且有日矣臣不勝惓¶惓¶
　貼黄臣竊惟今日所至急者邊防而決不可¶恃者和
　議或者徒見北人之性喜寒惡暑謂<md:KR4d0306_SBCK_014-4a>¶其不能於春夏
　舉兵今距来嵗之冬尚有嵗¶餘可以從容修備臣嘗
　聞之蜀士丁亥辛卯¶之嵗敵人皆以盛夏擾蜀初不
　俟秋冬而後¶至也然則邊防之事豈非至急乎乃若
<pb:KR4d0306_WYG_014-4b>
　敵使¶之来固無可却之理然待遇之禮所宜適中¶者
　過為優厚徒以取侮無補於事剽聞王檝¶者嗜利無
　厭已挾昔年金使例冊自随欲以¶取必於我彼小使
　也初無國書遽索正使之¶禮他日和議果成使介奉
　書而来又何以待¶之乎道途又言王檝將求金翠首
　飾以媚其<md:KR4d0306_SBCK_014-4b>¶妻妾若果有請而從之何異故相以取服
　遺¶李全之妻而冀其不叛也為國羞辱又孰大¶焉臣
　固知未必有此然不敢不豫言之大抵¶議和一事但
<pb:KR4d0306_WYG_014-5a>
　當視為泛應不急之務而其所¶急者専在邊防願詔
　輔臣亟加措置毋以可¶惜之日月為虚度毋以難得
　之貨財為虚費¶天下幸甚¶
　　　劄子二¶
臣載惟今日必先深為制敵之圗然後能不蹈¶畏敵之
失然制敵之事固亦多端而臣所欲言<md:KR4d0306_SBCK_014-5a>¶其大者有二一
曰經武二曰博謀臣觀方今之¶勢非可以承平無事治
也其必振厲威武如創¶業中興之時然後能轉弱為强
<pb:KR4d0306_WYG_014-5b>
以底泰山四維¶之固何者彼敵人之暴固巳憑陵函夏
躪轢河¶嶽而欲甘言以啗我狡謀以窺我我方崇飾文¶
治雍容暇豫如平時深恐無以杜覘伺之萌而¶折陸梁
之氣也昔我藝祖肇造區宇而北敵¶尚强四方未一故
聚驍勇於京師壮爪牙於宿¶衞今日幸造船池以習戰
也明日幸飛山營以¶閱礮也武事之精近世無匹用能
方行四表而<md:KR4d0306_SBCK_014-5b>¶坐服中外及我孝宗躬受付托之重欲成
復¶讐之勲亦於軍政極意簡練今年大閱于白石¶明年
<pb:KR4d0306_WYG_014-6a>
大閲於茅灘躬御戎服震憺天威而鐵簾¶之射創自聖
意偏校小卒皆得奏技於萬乘¶之前以希一命之賞當
時將士莫不競勸雖值¶敵方張勲未克集亦足大競王
室使敵人不敢¶渝盟者垂四十年詩曰王赫斯怒爰整
其旅又¶曰武王載斾有䖍秉鉞如火烈烈則莫我敢曷¶
此古聖人之神武也藝祖孝宗實有焉臣¶願陛下考兩
朝之政實肇自新嵗而講行<md:KR4d0306_SBCK_014-6a>¶之以昭聖武以振戎容以
作士氣或謂審爾則¶勞師之費殆且不少臣曰祖宗内
<pb:KR4d0306_WYG_014-6b>
庫之儲夫¶固為講武設也聖明在上躬履節儉無横㤙¶
無濫予獨不可舉之以修武備乎況以國勢積¶弱之餘
不若是無以奮張而興起之此制敵之¶道一也昔三國
鼎峙蜀名義最正而地最偏兵¶最弱諸葛亮以區區一
隅當中原全力迄能自¶立者由其集衆思廣忠益不以
已之智為智而¶兼衆人之智為智故其言曰違覆而得
中猶棄¶敝蹻而得珠玉也異時兵少失利則命其僚勤<md:KR4d0306_SBCK_014-6b>¶攻已缺不以為諱維此盛心千載可仰前日之¶怙權顓
<pb:KR4d0306_WYG_014-7a>
制者是已自任飬成深患不可追已今¶廊廟大臣謙虚
無我休休焉有亮之心獨於軍¶旅事宜務從祕宻往往
弗暇僉謀故不惟朝列¶莫知而宰府樞庭之掾屬亦鮮
知之者不惟掾¶屬莫知而二三執政亦或有不與知者
毫釐之¶差動闗成敗其可忽諸紹興初嘗詔邊防兵¶機
事體稍大者三省宻院共議奏陳兩府屬官¶亦通書檢
葢重其事而公共之此今日所當按¶以為法者也然中
書門下後省與尚書六曹之<md:KR4d0306_SBCK_014-7a>¶官亦皆宰府之屬而舉朝
<pb:KR4d0306_WYG_014-7b>
文武孰非願效廟堂¶之任使者儻於其間遴柬通眀詳
練者數人以¶備咨訪凡兩淮荆蜀山川之險易將帥之
能否¶士卒之衆寡糧儲之虚實分委討論畫之為圗¶著
之為録俾三邊利病了然在目事闗邊鄙者¶僚屬僉議
之執政審裁之然後折衷於宰臣而¶奏行焉如此則朝
廷得操約御詳之體疆埸¶無失機誤事之悔而又眀詔
在廷百執事各思¶治兵禦戎之䇿許以非時陳獻輪對
轉對必先¶當務之急眡其所論之當否而為陞黜焉草
<pb:KR4d0306_WYG_014-8a>
茅<md:KR4d0306_SBCK_014-7b>¶韋布之士有言邊事可用者稍奨録之則彼將¶輕千
里而来告矣或謂與聞兵議者多豈無機¶事宣洩之虞
臣曰不然一介之士必有宻友況¶朝廷之大豈無十數
忠謹沈實之臣可與帷幄¶之祕者乎夫有烏獲之力者
可以舉百鈞力茍¶不逮焉則合衆人而共舉之是亦烏
獲也已況¶天下重器非百鈞之比而危機交急又非平
時¶之比廣謀從衆庶幾有濟此制敵之要二也惟¶陛下
不以臣迂且謬而忽其言則凡智識之髙¶於臣者且將
<pb:KR4d0306_WYG_014-8b>
交進忠益愚者一得聖眀其擇<md:KR4d0306_SBCK_014-8a>¶焉¶
　貼黄臣謹按建隆三年十一月大閲於西¶郊帝謂近
　臣曰自頃禁兵雖多未嘗訓練¶朕昨蒐去冗弱遂為
　精兵故因時而教習此¶藝祖之故事也乾道二年十
　一月大閲於¶白石四年十月於茅灘六年十二月又
　于白¶石淳熙四年十二月又于茅灘十二年十¶一月
　于龍山此孝宗之故事也今近而可¶考者莫如乾淳
　方其時上有兩宫之奉下¶有遺虜之須又於二十八
<pb:KR4d0306_WYG_014-9a>
　年之中五舉大閲<md:KR4d0306_SBCK_014-8b>¶而鐵簾之射創于十三年春優加
　奬賚又不¶與焉葢節儉不妄費之效也先是犒士之
　費¶出於左帑南庫及己巳大閲宰臣以故例請¶上曰
　處分已定止合内庫支可也朕樁積此¶錢初無他用
　是嵗遍賜凡見鏹三十六萬緡¶都城㑹子為之増貴
　今内帑之儲豐耗饒乏¶非臣所得聞然當此用師之
　時惟撙節他用¶一以助軍旅之費可也近者&KR0279;臣李
　鳴復郎¶官鄭寅因對有陳各已詳悉願眀詔大臣推
<pb:KR4d0306_WYG_014-9b>
　行其言置局委官速加考核舉凡浮冗不急<md:KR4d0306_SBCK_014-9a>¶之費悉
　蠲除之早行一日則有一日之效若¶上欲崇飾私奉
　不欲顧徇人情以浮費為不¶可鐫以武備為不必講
　臣恐一旦事至將有¶不可窮之悔惟聖明垂意¶
　　　十二月奏已見劄子¶
臣聞自昔人臣之愛君莫大乎願其君之夀天¶保之詩
歸美以報上也一則曰俾爾單厚何福¶不除(音/住)二則曰
受天百禄降爾遐福而終之曰¶如南山之夀此惓惓之
<pb:KR4d0306_WYG_014-10a>
至也今臣忝備禁宻且¶以執經勸講為職伏遇陛下誕
彌之節近在<md:KR4d0306_SBCK_014-9b>¶朝夕歸美報上尤劇此心然徒知與海内
臣民¶頌我君之夀而不以聖賢論致夀之道為陛¶下言
則亦不過如華封之愛君而已矣奚益哉¶謹齋宿冄拜
條其說以獻一曰無逸則夀昔周¶之成王盛年嗣位周
公恐其不知稼穡之艱難¶而乃逸也則為書以戒王其
言殷中宗享國¶之久本於嚴恭寅畏天命自度治民祗
懼不敢¶荒寕至論髙宗祖甲及周文王所以享國者大
<pb:KR4d0306_WYG_014-10b>
抵亦然葢百姓相傳同此一敬曰嚴恭曰寅畏¶曰祗懼
無非敬也敬與逸豫相為消長三宗文<md:KR4d0306_SBCK_014-10a>¶王之所以能無
逸者以其敬也周公欲王眂以¶為法而日勉焉上敬天
下敬民則游田不敢盤¶酒徳不敢飫培飬厚而根本强
持守嚴而心志¶定是固集福之源曼夀之基也然則陛
下於¶無逸之戒其可不念乎二曰親賢則夀召公巻¶阿
之詩亦為戒王而作其三章曰爾受命長矣¶茀禄爾康
矣而繼之曰有馮有翼有孝有徳以¶引以翼謂必有如
<pb:KR4d0306_WYG_014-11a>
是之人日侍左右然後迪其¶君於道而受天之福也夫
人君饗四海之奉易¶動者物欲而難保者徳性近妃嬪
䙝御之時多<md:KR4d0306_SBCK_014-10b>¶而親賢士大夫之時少則迎逢扇惑無非
物欲¶豈惟敗徳抑且傷生惟有孝有徳者引之於前¶而
翼之於後俾日聞正言見正行杜嗜欲於將¶萌弭過失
於未形則其心恬澹而和平優游而¶晏寕是乃保身長
世之道也然則陛下於親¶賢之意其可不篤乎三曰以
孝奉先則夀周頌¶之雝為禘祭而作也而曰假哉皇考
<pb:KR4d0306_WYG_014-11b>
綏予孝子¶又申之以眉夀繁祉之言葢王者以孝事其
先¶而祖宗亦以夀祉遺其後人也陛下嗣先¶皇之服而
為宗廟主嵗時饗祀固所當嚴而<md:KR4d0306_SBCK_014-11a>¶一祖十二宗之傳序
其責尤重故必勤勤於¶繼述兢兢於保守然後神祇祖
考咸安樂之而¶錫之以無疆之休此陛下所宜深勉者
也四¶曰仁則夀孔子論知仁之别而曰仁者靜又曰¶仁
者夀惟靜故夀也仁者之心純乎天理而無¶私欲之擾
故其體安定而正固其效悠久而綿¶長然靜非兀然枯
<pb:KR4d0306_WYG_014-12a>
槁之謂也動以理雖動而未¶嘗不靜不仁之人則動以
欲矣欲勝而無節則¶躁動而難安世未有凝然安固而
不夀亦未有¶紛然躁擾而克夀者此陛下所宜深體也
五<md:KR4d0306_SBCK_014-11b>¶曰有徳則夀中庸稱舜之孝以為大徳者必得¶其夀
且謂天之生物因材而篤栽培傾覆惟所¶取焉葢皇天
無親惟徳是輔舜之所為有自夀¶之道故天亦夀之此
所謂栽者培之也祖已之¶訓髙宗則曰降年有永有不
永非天夭民民自有¶夭之道故天亦夭之此所謂傾者
<pb:KR4d0306_WYG_014-12b>
覆之也以¶大舜之徳為師而以祖已之言自鑑此又陛¶
下所當深用其力也凡此五條皆聖經之格言¶萬世人
主之藥石參而味之則周孔之大訓為¶足以該之葢能
敬與仁則餘皆在其中矣秦漢<md:KR4d0306_SBCK_014-12a>¶以來異說横騖人君不知
聖賢致夀之道而溺¶於神仙方士之術故漢有文成少
君唐有栁泌¶趙真輩皆以荒忽誕幻蠱其君至於餌藥
以¶長年未有不為所誤者唐之穆敬不足道憲¶武皆英
眀雄㫁之主亦以自賊焉豈非世之大¶戒乎臣嘗竊惟
<pb:KR4d0306_WYG_014-13a>
仙經萬巻不如誦無逸之一篇¶道家千言豈如玩靜夀
之兩語陛下方日近¶儒生游心經術未有漢武唐憲之
惑微臣愛君¶不敢不豫陳其愚惟聖眀裁察¶
　　　乙未正月丙辰經筵奏已見劄子<md:KR4d0306_SBCK_014-12b>¶臣伏覩太史奏元日立春風起乾位其占主兵¶丁酉之
夕月犯太白亦為兵象或謂星文所主¶實在衞晉以此
仰寛聖憂夫天道眷顧諸夏而¶本朝者中原正統之所
在也天之示戒所以仁¶愛陛下豈為區區敵人計哉況
<pb:KR4d0306_WYG_014-13b>
時方用兵而¶占亦主兵厥類甚眀可不深戒漢王嘉有
言應¶天以實不以文然則陛下所以仰答天戒者¶亦曰
實而已矣何謂實本之於心則為實意修¶之於身則為
實徳推之於事則為實政有是三¶者應天之道得矣大
學曰所謂誠其意者毋自<md:KR4d0306_SBCK_014-13a>¶欺也夫為善而無實是謂自
欺以之欺人肺腑¶且不可隠況天道神眀而可欺乎陛
下親政¶以来乾乾終日修身進徳之誠發政施仁之目¶
形之翰墨播之詔令無一非善是宜昊穹昭格¶休應狎
<pb:KR4d0306_WYG_014-14a>
至而清&KR0279;占驗乃若有未然者皇皇后¶帝厥監非逺何
以致是意者應天之實陛下¶猶有當盡者乎夫毋不敬
思無邪陛下所嘗¶筆之宥座者也動靜起居真若神眀
之在上然¶後為敬之實聲色玩好真若冦讎之必逺然
後¶為無邪之實若敬焉而有以害之正焉而有以<md:KR4d0306_SBCK_014-13b>¶汩之
則雖玉音之鏗鏘時發於口金書之焜煌¶日接于目皆
虚文而非實也用人聴言陛下¶所嘗詔之百辟者也登
賢進能不徒寵其身必¶有以盡其材然後為用人之實
<pb:KR4d0306_WYG_014-14b>
開納忠讜不徒¶容其直必有以行其䇿然後為聴言之
實若賢¶者固見禮而所藴未獲究諌者固見容而所陳¶
未盡施則雖夔龍之武相接於廷鳳凰之鳴日¶聞于耳
皆美觀而非實也況名曰䘏民而凋瘵¶如故未聞實恵
之有加名曰察吏而汙濁如故¶鮮以實亷而自勵至於
財匱而弗贍弊輕而不<md:KR4d0306_SBCK_014-14a>¶行師徒䘮于犇潰舟楫壊于轉
輸凡若是者皆¶未聞經理之實耽耽強鄰日伺我隙設
有不幸¶如占書所云其將何以應之乎天佑皇家豫¶形
<pb:KR4d0306_WYG_014-15a>
警告至惓惓也伏惟陛下體上天仁愛¶之意凡其本之
心修之身推之於事者必使無¶一非實而去其所謂文
具美觀者上帝監臨必¶垂眷佑所以延洪國命銷弭兵
菑當有潜格於¶𡨕𡨕之中者矣臣竢罪禁林䝉恩最厚
因人事¶以推天意常切隠憂故不避犯顔之誅僣陳¶苦
口之戒仰祈叡察<md:KR4d0306_SBCK_014-14b>¶　貼黄臣竊見陛下躬親聴㫁以来凡其戒¶敕臣工訓
　勵風俗皆以御筆行之此實英¶主作新羣聴之大權
<pb:KR4d0306_WYG_014-15b>
　也顧恐其間有言而未¶行行而未力者臣下得以具
　文視之習為故¶常無復介意願詔三省宻院刷具紹
　定六年¶十月以後所降御筆一一稽考未行者趣¶使
　行之行而未盡者更檢舉行下使令命不為¶空言而
　中外咸仰大信仍願自今謹毖其¶出如震霆之發以
　時毋致頻而失威輕而取¶玩則天下之幸也<md:KR4d0306_SBCK_014-15a>¶　　　劄子二¶
臣側聞中外之論皆謂今日賢材滿朝而治效¶不立議
<pb:KR4d0306_WYG_014-16a>
論盈廷而弊事不修憂時者為之歎惜¶異意者為之姍
侮豈所謂賢者非賢而衆議之¶紛紛舉不足采耶臣竊
謂人材有小大之殊而¶善用者取長略短皆足以有濟
議論有同異之¶别而善聴者去非從是皆足以有補子
産相鄭¶擇能而使之馮簡子能斷大事子太叔美秀而¶
文公孫揮能知四國之為而又善為辭令禆謀¶謀野則
獲子産皆因其所長而任之用能卓然<md:KR4d0306_SBCK_014-15b>¶自立於晉楚兩
强國之間堂堂天朝人材豈下¶於鄭者願詔大臣日加
<pb:KR4d0306_WYG_014-16b>
延訪使敷陳所藴而攷¶察其行能條舉衆弊而分委以
經畫課其效之¶成否随之以黜陟焉如此則可用之人
出矣漢¶昭帝時吏民上書言便宜有異輒下杜延年平¶
處復奏神宗皇帝詔中外上言得失委司馬¶光張方平
同詳定選擇及哲廟嗣位臣民皆¶上封事亦令光與執
政看詳此皆故事之可法¶者也近睹御筆令将端平奏
議繕寫成冊以¶進羣言繁多無所決擇文書盈几何由
遍觀願<md:KR4d0306_SBCK_014-16a>¶傚先朝已行之典命兩制近臣或兩省都司¶官
<pb:KR4d0306_WYG_014-17a>
二三人付之看訂刪去浮辭剟取要語仍各¶從其類繕
録成帙凡闗於君徳帝學者進入禁¶中備陛下之覽閲
闗於朝政邊防者送三省¶宻院備大臣之采擇繼今臣
下章奏悉用此法¶茍當於理無不施行如此則可用之
言見矣用¶人聴言各有其實何治之不立而弊之不修
邪¶若夫悠悠泛泛玩愒嵗月以虚譽用人而無以¶覈其
能否以虚文聴言而無以訂其是非臣恐¶弊事日滋治
效愈邈其患未知所終也懇切有<md:KR4d0306_SBCK_014-16b>¶陳伏祈聖察
<pb:KR4d0306_WYG_014-17b>
　　進故事¶
　　　故事(乙未十一月/二十四日)¶
國語呉王夫差(夫差呉/王名)起師伐越越王句踐(句踐¶越/王名)起
師逆之江(逆謂迎而/拒之也)大夫種獻謀(種越/大夫)¶曰王其無庸戰
(言不/必戰)不如設戎(言備兵/自守也)約辭¶行成(約辭謂卑下其辭/行成謂求和也)以
喜其民(民謂吴/國之人)以廣¶侈呉王之心吾以卜之於天天若
棄呉必許吾¶成而不吾足也(不吾足謂不/以為可憂也)將必寛然有
伯(音/霸)¶諸侯之心焉(寛然閒/暇之意)既罷(音/疲)弊其民而天奪之<md:KR4d0306_SBCK_014-17a>¶食
<pb:KR4d0306_WYG_014-18a>
安受其燼(燼謂灰燼言/乘其弊也)乃無有命矣(謂絶吴/之命也)¶越王許諾
乃命諸稽郢行成於呉(諸稽郢/越大夫)曰寡¶君句踐使下臣郢
不敢顯然布幣行禮敢私告¶于下執事昔者越國見禍
(猶言/被禍)得罪於天王(天王¶天/子也)天王親趨玉趾以心孤句踐
(孤猶/外也)而又宥¶赦之(先是吴伐越許之平/句踐棲于㑹稽之上)君王之於越也
繄起¶死人而肉白骨也(言吴有全/活之㤙也)孤不敢忘天災其¶敢
忘君王之大賜乎今句踐申禍無良(申重也/良善也)¶草鄙之人
敢忘君王之大徳而思邊垂之小怨¶以重得罪于下執
<pb:KR4d0306_WYG_014-18b>
事句踐用帥二三之老(老家/臣也)<md:KR4d0306_SBCK_014-17b>¶親委重罪頓顙於邊今君
王不察盛怒屬兵(屬兵¶猶/連兵也)將戕伐越國越國固貢獻之
邑也君王不¶以鞭箠使之而辱軍士使冦令焉(言不以/鞭箠指)
(麾之而辱/¶遣軍士也)句踐請盟一介(音/界)嫡女(一介一/人也)執箕帚以¶晐
姓于王宫(箕帚洒埽之/具晐備也)一介嫡男奉槃匜以¶隨諸御(槃/匜)
(二器也御謂/侍御之人)春秋貢獻不解於王府¶(解與/懈同)天王豈辱裁
之亦征諸侯之禮也(言此征取諸/侯¶之常禮也)敢使下臣盡辭惟天
王秉利度義焉(秉執也利¶謂便也/度量也義謂宜也)
<pb:KR4d0306_WYG_014-19a>
吴王夫差乃告諸大夫曰孤將有大志於齊(言欲/<md:KR4d0306_SBCK_014-18a>¶伐齊)吾將
許越成而無拂吾慮(言欲許與越和/免嬰拂思慮也)若¶越既改吾又何
求若其不改反行吾振旅焉(謂自¶齊還/整兵伐之)申胥諫曰(申胥/即伍)
(子胥/也)不可許也夫越¶非實忠心好吴也又非懾畏甲兵
之强也大¶夫種勇而善謀將還玩吴國於股掌之上(還/反)
(也玩¶猶侮/也弄也)以得其志夫固知君王之葢威以好勝¶(葢猶/尚也)
故婉約其辭(婉順/也)以從逸王志(從随/也)使淫¶樂於諸夏之
國以自傷也使吾甲兵鈍弊民人¶離落而日以憔悴然
<pb:KR4d0306_WYG_014-19b>
後安受吾燼夫越王好信¶以愛民四方歸之年穀時熟
日長(上/聲)炎炎及吾<md:KR4d0306_SBCK_014-18b>¶猶可以戰也為虺弗摧為蛇將若何
(虺小/蛇大)呉王¶曰大夫奚隆於越(隆盛也不必/以越為盛)越曾足以為¶
虞乎(言不足為/大慮也)若無越則吾何以春秋曜軍士¶(言無越/則兵無)
(所振/耀)乃許之成¶
　臣按三代王者之師一於仁義而已未始有¶詐諼之
　謀也周衰而敵國相吞於是舍仁義¶用詐謀以徼一
　旦之勝方呉之攻越也越欲¶出師以拒之其臣大夫
<pb:KR4d0306_WYG_014-20a>
　種以為是不必戰也¶不如婉約其辭以行成於吴行
　成云者即後¶世講和之謂也吾之辭卑且屈則吴人
　必喜<md:KR4d0306_SBCK_014-19a>¶而許吾成則吾事濟矣於是句踐從之使其¶臣
　諸稽郢行成焉尊之曰君王天王者所以¶啟呉王之
　驕心也曰親委重罪頓顙於邊者¶所以殺呉王之怒
　心也使其女執箕箒之役¶男奉槃匜之御以臣妾之
　禮自處以貢獻¶之邑自名者所以動呉王之喜心也
　故雖夫¶差之悍一入其言果以越為易而許之成焉
<pb:KR4d0306_WYG_014-20b>
　善哉子胥之諌也曰彼非實忠心好呉也又¶非懾畏
　吾甲兵之彊也大夫種勇而善謀將¶還玩吴國於股
　掌之上故婉約其辭以從逸<md:KR4d0306_SBCK_014-19b>¶王志嗚呼若胥者可謂
　得敵國之情矣葢吴¶有胥越有種皆謀臣也智士也
　惟謀臣能察¶敵之謀惟智士能知敵之智使夫差從
　胥之¶諌而謹為之備雖百越其如吴何惟其誘於¶卑
　辭而置越於防慮之表方且伐齊㑹晉以¶爭霸于北
　方曾未幾時而越入吴矣葢卑辭¶之能誤人也如此
<pb:KR4d0306_WYG_014-21a>
　厥後祖其遺智者何世蔑¶有以中國言之則如韓魏
　之併智伯以外國¶言之則如冒頓之滅東胡皆用驕
　之之術故¶曰始如處女敵入開戶後如脫兔敵不敢
　拒<md:KR4d0306_SBCK_014-20a>¶此兵家之祕謀百試而百中者也蕞爾女真¶崛起
　窮髪其吞遼人陵中國大抵假和之一¶字以為誤敵
　之資甚至兵已登城而和不絶¶口此靖康之事所以
　遺悔於無窮也女真之¶先世以此紿人今其後裔又
　以此受紿於韃¶竊聞韃之取西夏取金國也皆先之
<pb:KR4d0306_WYG_014-21b>
　以議和¶之使而隨之以侵伐之師未有不墮其術中¶
　者嗚呼人情多詐一至於此吾其可以不監¶乎夫蠢
　蠢之小夷驟得志於諸國驕蹇踞¶肆乃其情也而我
　小行人之至彼也其酋見<md:KR4d0306_SBCK_014-20b>¶之温其言怡其色酌之酒
　而勞之我何以得¶此於彼也報使遄至無要索之辭
　有恭順之¶禮又何以得此於彼也襄漢之行人未返
　¶而兩淮之王師已動取其三都據其諸郡彼未¶嘗有
　詰問之辭也我既舉兵彼宜絶好而王¶檝之来則自
<pb:KR4d0306_WYG_014-22a>
　若也我既彼攻彼宜我忿而東¶門之役何為莫之報
　也神物之警彼宜祕宻¶而宣之於言不忌吾之得其
　情也囘囘之征¶彼宜隠諱而猥以見告不虞吾之乘
　其隙也¶凡若是者又何以得此於彼耶其忠心愛我<md:KR4d0306_SBCK_014-21a>¶　耶抑畏我甲兵之彊耶其亦有謀臣如種者¶將以玩
　吾國於股掌之上耶是不可以不察¶也先之以議和
　之使隨之以攻伐之兵彼嘗¶施之二國矣又安知不
　欲施於我耶是尤不¶可以不備也言辭之甘藏鋒刃
<pb:KR4d0306_WYG_014-22b>
　於飴宻也禮¶貌之卑設機穽於康荘也斂兵逺去鷙
　鳥將¶擊之形也委地弗爭芳餌致魚之術也伏惟¶聖
　眀之君忠智之臣相與亟圗之無以三代¶仁義望敵
　人而以末世詐諼虞敵人大為之¶備而措四海於安
　毋受其欺以遺千載之悔<md:KR4d0306_SBCK_014-21b>¶實天下幸甚¶
　　　故事(十二月/一日)¶
孝宗皇帝聖政淳熙十三年二月乙卯步軍都¶虞侯梁
師雄奏射鐵亷合格官兵人數上曰¶聞射鐵亷諸軍鼓
<pb:KR4d0306_WYG_014-23a>
躍奮勵誠是作成士氣周必¶大等奏兵久不用此輩無
進取自然氣惰今¶陛下以此法激勸不特申嚴告戒自
然勠力事¶藝人人皆勝兵矣上曰然¶
　留正等曰昔人謂鐵劍利而倡優拙者為其¶有志於
　奮勵無志於晏安也夀皇聖帝當<md:KR4d0306_SBCK_014-22a>¶時平無事之日不
　忘武僃蒐卒於白石閲藝¶於選徳以進士習射以武
　舉從軍凡可以厲¶士氣者無不為之至是又命士卒
　射鐡簾勸¶以官賞人人奮勵其振作之術深矣究觀
<pb:KR4d0306_WYG_014-23b>
　聖志夫豈一日而忘國恥哉¶
　臣某竊謂國之强弱在兵兵之勇怯在氣¶有以作其
　氣則懦者勇無以作其氣則勇¶者怯孝宗皇帝以兵
　久不用懼其頽惰¶委靡而不振也故凡所以激勵之
　者無所¶不至白石茅灘之閲與鐡簾之射皆其事<md:KR4d0306_SBCK_014-22b>¶也
　今自嘉定和戎之後兵久不練而宿衞¶之師為尤甚
　臣於便殿之對已嘗敷陳之¶矣懐不能已又因故事
　之進為陛下言¶之夫所謂鐡劒利而倡優拙者言戰
<pb:KR4d0306_WYG_014-24a>
　鬬擊¶刺之藝與歌舞談諧之技一工則一拙也¶古人
　每以此而覘國焉戰鬬擊刺之萟工¶則其埶日以强
　歌舞談諧之技工則其埶¶日以弱兵凶戰危雖非治
　世所尚然戎器¶以戒不虞弧矢以威天下固聖人之
　所不¶能廢也况强敵暴興接我疆埸兵端既啟<md:KR4d0306_SBCK_014-23a>¶後患
　難量其可不仰承祖武以整軍修¶戎為事乎惟陛下
　加之意則天下之幸¶也¶
　
<pb:KR4d0306_WYG_014-24b>
　
　
　
　
　
　
　
　西山文集巻十四<md:KR4d0306_SBCK_014-23b>¶<md:KR4d0306_SBCK_015-1a>¶
<pb:KR4d0306_WYG_015-1a>
欽定四庫全書
　西山文集巻十五¶
　　　　　　　　　　　　宋　真徳秀　撰
　
