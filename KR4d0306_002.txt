# -*- mode: mandoku-view -*-
#+TITLE: 西山文集
#+DATE: 2015-09-23 10:24:22
#+PROPERTY: JUAN 2


　對越甲藁¶
　　奏劄¶
　　　戊辰四月上殿奏劄一(時為太學博士通謝使/許舍人¶奕以是日出門)¶
臣竊惟權臣用事妄開兵端南北生靈均被其¶毒陛下
為之旰食焦勞者二年于兹矣天啟¶睿謀迄殄元惡尋
<pb:KR4d0306_WYG_002-1b>
盟繼好休息有期豈非天下¶之福哉而臣區區愚慮竊
謂為國者當示人以¶難犯之意不可示人以易窺之形
昔春秋時晉<md:KR4d0306_SBCK_002-1b>¶師入齊齊使國佐求盟於晉其勢亟矣一
聞齊¶之封内盡東其畆之言雖僨軍之餘不肯茍從¶以
紓一旦之禍盖敵國之相與有以折其謀則¶為和也易
有以啟其嫚則為和也難況中外相¶仇變詐百出又非
可以鄰國常理待之乎側聞¶日者小行人之遣也敵人
欲多嵗幣之數而吾¶亦曰可増敵人欲得姦臣之首而
<pb:KR4d0306_WYG_002-2a>
吾亦曰可與¶至於往来之稱謂犒軍之金帛根括歸明
流徙¶之民承命唯謹曽亡留難竊揆謀國之意不過¶以
樂天保民為心幸和好之亟就耳獨不思敵<md:KR4d0306_SBCK_002-2a>¶人得以闚
我之情而滋嫚我之意乎雖然此既¶往之咎矣所以圖
制方来者猶可謹之初也盖¶古者敵國通和有養其事
力以待可為之機者¶越之事吴是也有聼命於敵以圖
茍安之計者¶六國之事秦是也今日尋盟於北臣不知
姑欲¶養其事力以待可為之機乎抑將聼命於敵而¶圖
<pb:KR4d0306_WYG_002-2b>
茍安之計乎勾踐之行成於吴也盖忍恥以¶志仇讐之
復而非倚和以自固也是以三十年¶間蚤朝晏罷臥薪
嘗膽未嘗一日㤀會稽之恥¶故雖詘辱一時迄能伸其
志於異日若夫六國<md:KR4d0306_SBCK_002-2b>¶則不然其求和於秦也盖委國以
為仇讐之役¶而非用權以蘄濟也故朝割地以賂秦則
莫棄¶謀臣之言夕遣質以入秦則旦絶隣國之援撤¶防
弛備冀秦之矜已而不加兵奚異委肉虎狼¶而幸其弗
食也夫是以六國之地卒歸於秦豈¶秦之力能亡六國
<pb:KR4d0306_WYG_002-3a>
耶六國實自亡耳今日而和¶¶則當以越之事為法而以
六國之事為戒可¶也抑臣聞之善謀國者不觀敵情之
動静而觀¶吾政之修否元祐初用司馬光為相盡更王¶
安石敝法契丹聞之以勿生事戒其邉吏今日<md:KR4d0306_SBCK_002-3a>¶號為更
化矣而敵之凌逼亡異前日毋亦我之¶所為尚有可思
者乎故臣妄論今日之事必吾¶無以取輕於敵而後和
可成必有以深服其心¶而後和可固臣觀昨者竄殛柄
臣之始不惟四¶方萬里咸服英斷而敵國亦竦然易視
<pb:KR4d0306_WYG_002-3b>
矣誠使¶剛健不息之誠愈篤於初振厲有為之志益加¶
於舊則國埶日強敵自退聼奈何朝綱方整而¶紛紊之
漸已萌政事方修而懈弛之形已露正¶人雖進志未獲
伸言路雖開忠罕見用我之更¶化者僅如此其能使敵
情之畏服哉況夫彼之<md:KR4d0306_SBCK_002-3b>¶待我者方驕我之恃我者太重
一介行李曽未¶越境而動色相慶若無事然臣恐盟好
既成志¶氣愈惰宴安鴆毒之禍作浮淫冗蠹之事興彼¶
方資吾嵗賂以厚其力乗吾不備以長其謀加¶之數年
<pb:KR4d0306_WYG_002-4a>
聲埶浸盛然後發難從之請挑必争之¶端而吾徬徨四
顧將無以應之此長慮逺識之¶士所為寒心者也臣願
陛下以通和講好為¶權宜以修徳行政為實務君臣之
間朝夕儆戒¶于敵情之難保禍至之無日蒐討軍實申
飭邉¶防凛然若敵師之將至如是而國埶不張外虞<md:KR4d0306_SBCK_002-4a>¶不
弭者未之有也臣一介賤㣲乍對清光輒¶竭毣毣之思
惟陛下裁擇¶
　　　奏劄二
<pb:KR4d0306_WYG_002-4b>
伏觀慶元以来柄臣顓制立為名字以沮天¶下之善者
有二曰好異曰好名士大夫志於爵¶禄靡然從之者有
年矣吁是豈非蠹壊人心之¶大原乎是豈非更新聖化
之首務乎臣嘗敬觀¶國史竊見祖宗盛時以寛閎愽大
養士氣以¶亷耻節禮淑人心國有大政事大議論天子
曰¶可大臣曰否宰相曰是臺諫曰非而不以為嫌<md:KR4d0306_SBCK_002-4b>¶布衣
陳時政草茅議廊廟而不以為僣盖惟恐¶人之不盡忠
而未嘗惡其立異也士之自修於¶鄉黨者見尊於朝廷
<pb:KR4d0306_WYG_002-5a>
自勵於州縣者見褒於¶君上過人之節不以為矯異俗
之行不以為狂¶盖惟恐人之不鄉善而未嘗疑其近名
也夫是¶以忠讜之氣伸而佞䛕者不見容亷節之俗成¶
而貪鄙者知自愧其所以扶持國脉於久安長¶治之地
者其源盖出諸此自王安石蔡京之徒¶相繼用事樂趨
和同已之論用險膚亡行之人¶士有不為利疚不為埶
怵者則目之以好異目<md:KR4d0306_SBCK_002-5a>¶之以好名摧折沮挫不遺餘力
波流横潰至於¶崇宣遺親後君之習成伏節死義之風
<pb:KR4d0306_WYG_002-5b>
冺其禍¶可勝道哉中興以還深監前轍培養作成風俗¶
一變不幸十數年間復壊於柄臣之手盖其竊¶弄威權
之始一時諸賢出力與抗彼自知為清¶議所不貸也保
固庸回以為心腹擯抑賢雋甚¶於仇讐有如至誠憂國
以為忠犯顔切諫以為¶直臣子常分也柄臣則以好異
詆之設為防禁¶以杜天下欲言之口於是忠良之士斥
而正論¶不聞矣正心誠意以為學修身潔已以為行士<md:KR4d0306_SBCK_002-5b>¶大夫常事也柄臣則以好名嫉之立為標榜以¶遏天下
<pb:KR4d0306_WYG_002-6a>
趨善之門於是偽學之論興而正道不¶行矣相煽成風
惟利是視以慷慨敢言為賣直¶以循黙謹畏為當然以
清修自好為不情以頑¶頓亡恥為得䇿北伐之舉宗社
安危所係也雷¶同相從如出一口而争之者不數人胥
吏皂𨽻¶稍握寸權則輻湊其門名義有不暇顧流弊之¶
極一至於此今日改絃更張之初臣謂當先破¶尚同之
習廣不諱之塗朝政得失俾臣下各盡¶所懐而不以立
異為可厭褒崇名檢明示好尚<md:KR4d0306_SBCK_002-6a>¶俾人人有士君子之行
<pb:KR4d0306_WYG_002-6b>
而不以沽譽為可疑則¶士氣伸而人心正風俗美而治
道成更化之務¶疇先於此惟陛下與二三大臣亟圖之
臣不¶勝至願(尋得/㫖依)¶
　　　奏劄三¶
臣恭惟陛下天資仁恕矜謹庶獄藹然有¶祖宗之風真
祈天永命之本也然臣竊觀四方¶郡國之間猶有亡辠
而致死有辠而逃刑者推¶原其故豈非典獄之官未盡
得其人乎盖天下¶之獄起於縣而成於州審訂其情而
<pb:KR4d0306_WYG_002-7a>
研覈其實<md:KR4d0306_SBCK_002-6b>¶皆州郡獄官之責也獄官而非其人則委成
於¶吏手變亂於賕賂何所不有郡守不能盡知也¶提㸃
刑獄不能徧察也繇是而上之朝雖刑寺¶審詳之憲部
讞決之淑問如臯陶不過憑已成¶之案牘少加攷閱焉
耳本源既失救之未流何¶益哉臣愚竊謂獄官之任匪
輕而獄官之選未¶重有如特奏之授官胥吏之補官入
粟之拜官¶其間非亡材且能者然榮進之路既窮茍且
之¶路易啟精明廉潔者常少昏眊貪黷者常多顧¶使居
<pb:KR4d0306_WYG_002-7b>
典獄之官任民命之寄臣未見其可也且<md:KR4d0306_SBCK_002-7a>¶一尉之㣲近
制猶不容以特恩授而百里之宰¶胥吏入粟之流未嘗
得預其間盖以近民之官¶當重其選也何獨於獄官而
輕之哉臣願陛¶下念仁政之當先軫民命之至重明詔
銓曹自¶今差注獄官非進士任並厯官無過與闗陞及¶
格之人不許充選其特恩雜流之見為獄官者¶委監司
守臣擇人保奏兩易其任待闕未上者¶改注他官治獄
有稱者監司守臣條其實状以¶聞與量減舉主之數其
<pb:KR4d0306_WYG_002-8a>
贓汚不法者令所屬按¶劾重寘典憲盖注授不輕則人
知自重激勸有<md:KR4d0306_SBCK_002-7b>¶方則人知自勉庶幾小大之獄必察以
情所以¶恵民生而召和氣非小補也倘臣言可察乞付¶
有司詳議施行(得㫖送部勘/當尋施行)¶
　　　己巳四月上殿奏劄一(時為校/書郎)¶
臣寒逺書生至愚極陋去夏四月嘗因面對冒¶貢瞽言
陛下不以為狂俯賜嘉納今者又獲¶進瞻天光不於此
時罄竭愚忠禆萬分一臣¶實有辠臣聞董仲舒有言曰
<pb:KR4d0306_WYG_002-8b>
國家將有失道之¶敗天迺先出災害以譴告之不自知
省又出怪¶異以警懼之尚不知變而傷敗乃至以此見
天<md:KR4d0306_SBCK_002-8a>¶心之仁愛人君而欲止其亂也竊惟漢儒之言¶天未
有深切著明如仲舒者臣濫綴館職獲觀¶太史所申邇
日以来災眚洊至兩旬之間暴風¶再起三月丙申都城
雨雹越八日癸夘熒惑失¶次行入太㣲干犯執法己酉
之夕留守掖門譴¶告丁寧可謂至矣而蝗蝻餘孽寖寖
復生陛¶下恭儉慈仁對越無愧而和氣未應咎證遄臻
<pb:KR4d0306_WYG_002-9a>
臣愚無知未測其故意者上天仁愛昭示戒儆¶欲使陛
下君臣之間思先格王所以正厥事¶者乎臣敢條上四
説惟陛下裁察一曰親正<md:KR4d0306_SBCK_002-8b>¶人臣謹按漢初元二年正月
暴風從西南来翼¶奉以為左右邪臣之驗延光二年三
月大風㧞¶木史臣以為親讒曲直不分之應今陛下登¶
崇耆哲褒顯忠良所謂讒邪萬無此理然臣竊¶聼衆論
或謂正人雖進用而委任未盡專小人¶雖退斥而僥倖
未盡塞名雖好忠而實則喜佞¶故諫争之塗尚狹而忠
<pb:KR4d0306_WYG_002-9b>
鯁之氣未伸此災異所縁¶而起也臣願陛下親近端良
優容切直知賢¶而任之則勿貳知邪而去之則勿疑然
後政治¶可興而天心可假矣二曰抑近倖臣聞之傳曰<md:KR4d0306_SBCK_002-9a>¶陰氣之精凝而為雹故劉向以為陰脅陽之證¶孔季彦
以為陰乗陽之證考諸前代凡妾婦乗¶其夫臣子倍君
父政權在臣下外敵侵中國皆¶其事也求之今日固亡
此患然臣竊觀近者一¶二詔㫖或從中出廷尉之官不
得守法環列之¶職驟畀非人更化之朝詎所宜有意者
<pb:KR4d0306_WYG_002-10a>
左右近¶習之私甘言卑辭之請未能以盡絶之乎夫陰¶邪
之類長則陽剛之道缺致異之原其或在是¶臣願陛下遵
仁祖之規責大臣以杜衍之¶事深遏私情大融公道以潛
消陰盛之譴則昇<md:KR4d0306_SBCK_002-9b>¶平可致矣三曰除壅蔽臣謹按漢天文
志熒惑¶南方為禮為視禮虧視失則罰見之又太㣲天¶庭
熒惑守之為亂臣在廷之象陛下恭畏自¶將動循典法固
無一不合乎禮矣意者萬事幾¶㣲或未盡察羣情邪正
或未盡知故上天因之¶以示戒乎夫視之不明是謂不哲洪
<pb:KR4d0306_WYG_002-10b>
範五事之¶證昭然可攷臣願陛下體重離之照炳獨斷¶之
明察事幾於朕兆之先燭物情於隱伏之際¶使姦邪不能
壅蔽則火得其性而災害熄矣四¶曰去貪殘臣觀春秋桓
公五年秋螽説者謂貪<md:KR4d0306_SBCK_002-10a>¶虐取民之所致漢光和元年蝗蔡
邕謂貪虐之¶所致曩者權奸當國寵賂日章州郡監司掊
克¶取媚愁苦之氣干盭陰陽餘毒遺殃迨今未歇¶比者固
嘗遴監司之選重贓吏之罰而守令貪¶殘者尚多苞苴
餽遺者未戢臣願陛下明詔¶大臣推行臧否之令申嚴
<pb:KR4d0306_WYG_002-11a>
賄賂之禁庶幾民瘼¶可瘳而天變可弭也昔者成王悔
過天雨反風¶景公一言熒惑退舍宣帝因雨雹而躬親
萬幾¶太宗因旱蝗而益施仁政致治之效于今可睹¶陛
下誠能側身修省於其上大臣誠能同心燮<md:KR4d0306_SBCK_002-10b>¶理於其下
則轉異而祥反掌間耳抑臣復有獻¶焉夫天人一理感
通無間民氣舒慘則天心應¶之三數年来生靈窮困可
謂極矣淮民流離死¶者什九僅存者饘粥弗給既斃者
亡所盖藏¶陛下軫恤之仁無徃不至而有司奉行未得
<pb:KR4d0306_WYG_002-11b>
其¶術江淮之問以人為糧者猶自若也欲望灾沴¶之銷
其可得乎側聞兩淮蹂躪之餘種麥亡幾¶誠恐風傳過
實或誤宸聼謂麥熟為可恃而¶不復廣為振捄之䇿又
聞廣南數州粒米狼戾¶臣願斥内帑封樁之儲及今收
糴以濟其飢是<md:KR4d0306_SBCK_002-11a>¶亦振捄之一端也方今元元之命寄於
陛下¶倒垂之急近在目前幸哀憐而亟捄之庶幾人¶心
可囘而天意自解不然愁嘆日滋變異日熾¶臣未知其
所終也意切言狂罪當萬死
<pb:KR4d0306_WYG_002-12a>
　　　己巳四月上殿奏劄二¶
臣伏見近者諫臣抗章論及史事明詔亟俞其¶請盖將
勒成大典以示方來非小補也臣以非¶材備數文館玉
牒會要皆預討論敢縁所職妄¶有傳述臣恭惟陛下賢
聖仁孝自昔著聞甲¶寅之秋肇履大位盖出於光皇付
託之誠<md:KR4d0306_SBCK_002-11b>¶憲聖擁佑之力而大臣寔奉行之授受之間粲¶
然明白秉史筆者固宜鋪張其實以詔萬世而¶臣伏觀
玉牒會要所書大抵承迎侂胄之意而¶夸大其功欺天
<pb:KR4d0306_WYG_002-12b>
㒺人莫此為甚昔紹聖中姦¶臣用事被宣仁以奪嫡之
謗加蔡確以定䇿¶之名顛倒是非終危宗社今陛下躬
膺祖¶宗神器之重而簡冊所記顧歸功一實贊之小¶臣
傳之萬世何以為法況凡受恩之人豈無報¶復之念倘
不亟加辨正異時或得藉口以逞其¶私紹聖崇寧之禍
可鍳也臣側聞嘉定元<md:KR4d0306_SBCK_002-12a>¶年二月議臣有請命史官取紹
熙五年以後至¶開禧三年以前史院文字并日厯時政
記凡渉¶誣㒺悉行改正陛下既俞之矣歴時寖久必¶已
<pb:KR4d0306_WYG_002-13a>
成書臣願特降睿㫖命國史實録院具所¶修事節上之
朝廷㸔詳允當即頒下玉牒會¶要所參照重行修纂上
以光聖朝揖遜之美¶下以杜姦黨窺覦之漸天下幸甚
臣又聞熙寧¶¶中王珪建言國朝會要朝廷檢尋故事¶未
嘗不用此書然止脩至慶厯三年又當時亟¶欲成書又
欲廣其部帙故其間尚有遺事而所<md:KR4d0306_SBCK_002-12b>¶載頗多吏文恐不
足行逺乞自慶厯四年以後¶續修其舊書因而略加増
損庶成一代之典制¶可其奏迨書成自建隆迄元豐僅
<pb:KR4d0306_WYG_002-13b>
三百巻¶紀載最為有法後莫能及臣伏觀皇帝會要¶自
紹熙末至嘉泰初財八年耳而為巻已百五¶十迨欲廣
其部帙之過觀珪所修臣僚論奏止¶撮其要今或全篇
紀録一字靡遺至於文移行¶遣語渉俚近者亦或未皇
刪潤臣恐難於傳逺¶如珪所慮也又嘉泰二年以来凡
八載矣朝¶廷行事可紀甚衆必竢有㫖修進然後併行<md:KR4d0306_SBCK_002-13a>¶編摩倉卒欲速寧無茍簡曷若從容篹次之為¶得臣願
特降睿㫖命提舉大臣申&KR0346;其屬其¶未進者亟加修纂
<pb:KR4d0306_WYG_002-14a>
已進者稍加損益如神祖¶可王珪之奏庶幾清朝鉅典
煥然一新臣之¶所陳若緩實切且皆職守所在故敢不
避煩黷¶冒昩以聞取進止¶
　　　庚午六月十五日輪對奏劄一(時為秘書郎兼/學士¶院權直)¶
臣恭惟陛下天資髙明克自抑畏檢身約已¶敬天愛民
有前代帝王所不及者固宜至和之<md:KR4d0306_SBCK_002-13b>¶氣蟠塞穹壤而嵗
比旱蝗民以病告喁喁之望¶日徯有秋乃仲夏以来常
陰為沴淫雨連亘閲¶月彌旬間嘗開霽旋復霶霔湖水
<pb:KR4d0306_WYG_002-14b>
暴漲溢入都¶城細民失業粒米翔貴近畿州縣被災者
廣或¶頽城郭沒官寺毀廬舍溺人民決壊堤防渰浸¶田
畆平疇沃壤浩如濤波是非小變也陛下¶亦嘗察其故
乎盖自柄臣擅政導䛕成風更化¶以還餘習未殄旱暵
酷矣或謂其不傷農螟蝗¶熾矣或謂其不食稼元元愁
苦之状有閭巷知¶之而士大夫不知者士大夫知之而
廟堂不知<md:KR4d0306_SBCK_002-14a>¶者況陛下深居九重其能盡知之乎下情不¶
通民隱莫訴故作淫雨京畿尤甚將以感悟宸¶衷亟圖
<pb:KR4d0306_WYG_002-15a>
惟新之政天心仁愛盖可見矣陛下¶惕然祗懼禱祠賑
䘏細大畢舉休證潛格雲陰¶洞開臣愚竊慮陛下狃於
目前之應不復推¶原致異之由天意靡常尤足深懼臣
謹按春秋¶荘公十一年宋大水董仲舒以為陰盛之所
致¶嘉祐水災歐陽修上疏曰水陰也兵亦陰也修¶之言
盖為當時發若推其類言之則宫庭嚴宻¶之地左右褻
近之私陰也内而姦邪小人外而<md:KR4d0306_SBCK_002-14b>¶兵戎盜賊亦陰也人
君者秉至陽之徳以御衆¶陰故主道宣明則陽暢陰伏
<pb:KR4d0306_WYG_002-15b>
各由其序而弗為¶災否則陰盛而忓陽咎證之来未有
不縁類而¶著見者天人相與之際甚可畏也陛下聖性¶
澹然固無便嬖女謁之累然除授命令間煩特¶㫖寅縁
請托侵紊成憲尚或有之倖門既開奔¶湊日衆豈所以
杜幾㣲而窒萌漸乎此陰沴所¶為而作也更化之初分
别淑慝國論嘗一定矣¶衆正在廷元氣充實姦邪之黨
尚肆窺覦一二¶年来俊賢耆艾引去相踵甚而二三近
臣之進<md:KR4d0306_SBCK_002-15a>¶退倉猝皇遽或不知所從来於是善良之士寖
<pb:KR4d0306_WYG_002-16a>
不自安而窺伺者益衆矣朝廷紀綱寄於給¶舍維持法
守政所當然聞諸道塗顧猶有不得¶其職者紀綱一廢
何事不生臣恐憸人非類洋¶洋乎動心矣此陰沴所為
而作也敵國更成既¶難遽恃弄兵之徒日益披猖彼其
嘯聚之始非¶有跳梁不可制之埶也使陛下帥守得人
監¶司得人撲其燄於未張一巡尉力耳奈何擁兵¶之帥
或萌玩冦之心分土之臣各啟倖功之念¶養成癰疽馴
致決潰乃始草薙而禽獮之世豈<md:KR4d0306_SBCK_002-15b>¶有斃千萬人於干戈
<pb:KR4d0306_WYG_002-16b>
而天不為之變者或者幸¶其納降曲意招誘不知損威
䘮重適啟姦心二¶者盖胥失矣冦虐肆行流毒甚慘嗸
嗸之衆籲¶辜于天此又陰沴所為而作也抑臣聞之澇
於¶夏者其秋必旱陰盛之極陽必生焉漢儒之言¶厥有
深指今庫下之田既厄於水設不幸七八¶月之間雨弗
時至髙田之稼復壊於成飢饉相¶仍愁嘆滋甚豈獨峒
丁逋卒能為患哉比者三¶衢之事盖可鑒已陛下誠能
念災變之可畏¶思君道之當修秉持乾綱法象天徳開
<pb:KR4d0306_WYG_002-17a>
公正之<md:KR4d0306_SBCK_002-16a>¶路窒邪枉之蹊使裏謁不忓于朝外言不納諸¶
梱以絶近倖侵權之端尊信仁賢容受忠讜使¶正人端
士得以行其志而僉邪巧佞不得售其¶私以抑小人道
長之漸淮甸創殘之餘遴柬良¶牧寄以赤子之命招輯
流民咸俾奠居收瘞遺¶骸勿令暴露江湖之間冦孽方
煽申敕帥守戮¶力同心仍遣王人銜命督護整齊師律
激勵士¶心以挫羣盜方張之鋭則積陰之沴庶乎其可¶
銷方来之患庶乎其可弭也易之初六曰履霜¶堅氷至
<pb:KR4d0306_WYG_002-17b>
古之聖人於陰之將盛不㤀戒謹如此<md:KR4d0306_SBCK_002-16b>¶今災異頻仍證
應甚著陛下可不亟加聖心¶乎臣以踈庸備數文館睿
恩拔擢俾攝禁林¶惓惓愚忠冀一吐露久矣幸因進對
敢竭毣毣¶之思意切言狂惟陛下裁赦¶
　　　奏劄二¶
臣聞天下有不可冺沒之理根本於人心萬世¶猶一日
者公議是也自有天地以来雖甚無道¶之世破裂天常
隳壊人紀敢為而弗顧者能使¶公議不行於天下不能
<pb:KR4d0306_WYG_002-18a>
使公議不存於人心善¶乎先正劉安世之論曰公議即
天道也天道未<md:KR4d0306_SBCK_002-17a>¶嘗一日亡顧所在何如耳熙寧之世以
新法¶為不可行者公議也雖以王安石之愎諫遂非¶而
不能遏士大夫之口紹興之際以和好為¶不足恃者公
議也雖以秦檜之擅權専殺而不¶能弭君子之論卒之
新法行而民力屈和好就¶而敵情驕甚哉此理之在人
信可畏也與其拂¶之以取敗孰若順之以為安近年侂
胄用事以¶區區私意小智扞天下公議之衝雖能顛倒
<pb:KR4d0306_WYG_002-18b>
是¶非於一時終不免為當世大僇何者公議天道¶也侂
胄違之則違天矣天其可違乎故善為國<md:KR4d0306_SBCK_002-17b>¶者畏公議如
畏天則人悦之天助之何事功不¶立之憂哉陛下更化
以還至公之理盖嘗少¶伸於乆鬰之後矣臣愚伏願朝
廷之上兢兢¶保持勿失初意用人立政一以天下公議
為主¶而不累於好惡偏黨之私盡公極誠如對上帝¶則
天人胥悦治效可期海内之幸也惟陛下¶留神反復愚
臣之言
<pb:KR4d0306_WYG_002-19a>
　　　辛未十二月上殿奏劄一(時為著/作佐郎)¶
臣聞知父母之心者可以知天心知人君之道¶者可以
知天道盖父母之於子也鞠育而遂字<md:KR4d0306_SBCK_002-18a>¶之仁也鞭朴而
教戒之亦仁也君之於臣也爵¶賞以褒勸之仁也刑罰
以聳厲之亦仁也天佑¶民而作之君其愛之深望之切
無異親之於子¶君之於臣也故君徳無愧則天為之喜
而祥瑞¶生焉君徳有闕則天示之譴而災異形焉災祥¶
雖殊所以勉其為善一也天之愛君如此為人¶君者其
<pb:KR4d0306_WYG_002-19b>
可不以天之心為心乎臣伏觀近嵗以¶来旱蝗頻仍饑
饉相踵陛下嚴恭寅畏不敢¶荒寧憂閔元元形於玉色
上天降康遂以有年¶亦足以觀感格之效矣而比者乾
度告愆星文<md:KR4d0306_SBCK_002-18b>¶示異迺叠見於清臺之奏謂陛下躬行之
未¶至與則豐穰之應若何而致之謂陛下躬行¶之已至
與則象緯之災又何為而數見也天道¶幽逺人所難知
臣竊思之意者皇天佑宋之¶心欲陛下不以積年之憂
為易㤀而以目前¶之喜為僅足其愛之深望之切為何
<pb:KR4d0306_WYG_002-20a>
如耶夫宫¶庭屋漏之邃起居動作之㣲一念方萌天已
洞¶見陛下誠能守兢業之志防慢易之私孶孳¶服行屢
省毋怠則將不待善言之三而有退舍¶之感矣況今年
雖告稔民食僅充然薦饑之餘<md:KR4d0306_SBCK_002-19a>¶公私赤立如人乆疾甫
獲瘳而血氣未平筋力¶猶憊藥敗扶傷正須加意朝廷
之上未可遽¶㤀矜䘏之念也恭聞間者内廷屢蕆醮事
固足¶以見陛下畏天之誠然而修徳行政者本也¶禬禳
祈請者未也舉其末而遺其本恐終不足¶以格天矧今
<pb:KR4d0306_WYG_002-20b>
冬令已深將雪復止和氣尚欝嘉¶應未臻此漢人所謂
天有憂結未解民有怨望¶未塞者也臣愚不佞伏望陛
下體昊天仁愛¶之意思星文變動之由延訪近臣勤求
闕失推¶行惠政以活斯民則愁嘆銷於下而休證格於<md:KR4d0306_SBCK_002-19b>¶上矣詩曰敬之敬之天維顯思命不易哉惟¶陛下留神
毋忽¶
　　　奏劄二(是時本朝賀金國生辰使余嶸至涿州/良鄉縣以燕城方被圍使回始知金人)¶
　　　　(有韃靼/之擾¶也)
<pb:KR4d0306_WYG_002-21a>
臣竊惟今日北敵有必亡之埶三可為我國憂¶者二盖
自有天地以来中外盛衰不常然未有¶熾昌日久而無
變者也金人入據中原九十載¶矣自其立國唯以刑威
殺戮統制上下非有歡¶然心服之素也持此而欲乆存
雖秦隋不能況¶區區猝起之邦國乎此其必亡者一方
阿骨打<md:KR4d0306_SBCK_002-20a>¶粘罕之徒崛興窮海之濵茹毛飲血雲合星散¶
用其國所長以憑陵諸夏故所嚮莫能當今數¶十年尊
養之餘亡復前日堅鋭之氣而韃靼小¶國歘起而乗之
<pb:KR4d0306_WYG_002-21b>
干戈相尋情見力詘盖今之金¶國即昔之亡遼而今之
韃靼即鄉之金國也以¶垂亡困沮之勢既不足以當新
勝之鋒而衆叛¶親離安知無他變乗之者此其必亡者
二方其¶隆時用民力如犬馬𢦤民命如草菅人情攜離¶
亡一敢畔者積威約之素也今其潰散四出猶¶川決防
不可遏止至用赦以安之瓦解土傾其<md:KR4d0306_SBCK_002-20b>¶形已露豈待智
者而後知哉此其必亡者三嗟¶夫茫茫中土敵人居之
翼翼故都禾黍生之有¶志之士思欲恢復乆矣而曩者
<pb:KR4d0306_WYG_002-22a>
病於機㑹之難¶逢問者敗於權姦之輕舉顧今何幸彼
自阽危¶而臣復以為憂何也盖傳有之自非聖人外寧¶
必有内憂孟子亦曰無敵國外患者國恒亡方¶陛下更
化之初和議未堅邉儆未撤君臣上下¶惕然有不敢康
之心迨夫聘覜交馳遽已狃目¶前之安而㤀前日之患
萬一金人遂亡莫或余¶毒上恬下熙自謂無虞則憂不
在敵而在我矣<md:KR4d0306_SBCK_002-21a>¶此臣所謂可憂者一也事會之来應之
實難毫¶釐少差禍敗立至設或外夷得志邀我以夾攻
<pb:KR4d0306_WYG_002-22b>
豪傑四起奉我以為主從之則有宣和結約之¶當戒張
覺内附之可懲如將保固江淮閉境自¶守彼方雲擾我
欲堵安以此為謀尤非易事此¶臣所謂可憂者二也今
之議者大抵以為北敵¶之衰乃我國之利抑不思匈奴
五單于之争漢¶嘗獲其利矣拓拔氏河南之警顧反為
蕭梁之¶害何耶盖有國者不當問敵人之盛衰惟當計¶
吾政之修否當漢宣時内有股肱之良外有爪<md:KR4d0306_SBCK_002-21b>¶牙之勇
朝廷紀綱本末備具邉陲備禦斥候¶精明使匈奴盛彊
<pb:KR4d0306_WYG_002-23a>
尚當賔服況於浸㣲弱之後¶乎若梁武則不然舍正道
而溺異端棄人事而¶談空寂内則三蠧弄權輕作威福
外則諸王忿¶閲骨肉相圖保境靖民猶懼不足況欲乗
人之¶敝以僥倖萬一之功哉由是觀之使今日能為¶漢
宣之所為則敵之存亡俱不足患抑猶未也¶多事之端
方自此始臣愚竊獨憂之伏惟陛¶下日與二三大臣深
求自治之䇿勿以懲羮之¶故而謂讐恥可㤀勿為視蔭
之謀而謂幸安可<md:KR4d0306_SBCK_002-22a>¶恃修實徳以格天命敷仁政以結民
<pb:KR4d0306_WYG_002-23b>
心奬忠實¶以作興天下之材省科斂以培養天下之力
至¶於某人可將某兵可用某城當繕某器當修無¶日不
計於朝而申訓之庶幾國埶自尊敵人自¶懾則乗機取
勝可以制蚌鷸之危養威竢時足¶以保金湯之固矣惟
陛下無以臣愚賤而忽¶其言¶
　　　奏劄三¶
臣伏見朝廷以楮幣過多折閲日甚舉積年¶之弊而一
新之其為利至溥也然臣竊聼道塗<md:KR4d0306_SBCK_002-22b>¶之論尚慮四方郡
<pb:KR4d0306_WYG_002-24a>
國之間未能悉體公朝之意¶奉行頒布一或不䖍其為
民患盖亦非一臣嘗¶官於州縣毎觀詔令之下本為利
民而吏於其¶間並縁苛擾民未拜賜而害己隨之承流
宣化¶之臣有未嘗過而問者雖詔㫖丁寧毋得抑配¶而
抑配自如毋得騷動而騷動自若許民庶以¶越訴矣所
能赴愬者幾人命監司以糾察矣果¶能舉按者何事此
臣疇昔所親見者是以下情¶欝於上達上澤壅於下流
積習相沿非一日矣¶今新令之行以舊劵之二而易新
<pb:KR4d0306_WYG_002-24b>
劵之一儻郡<md:KR4d0306_SBCK_002-23a>¶縣推行唯謹則實惠豈不周流然慮其間
未能¶亡弊或頒降有限僅充官吏之橐而弗及齊民¶或
胥吏要求秖給豪富之家而弗及下户或創¶局亡幾惠
止城邑而田里未免見遺或争奪紛¶拏難於禁止而公
私反致多事自非守宰得人¶區處有術則其為害殆不止
斯怨嗟之聲所在¶必衆且神臯輦轂近在闕庭舉行之
初尚多惶¶惑然隨病隨藥易於察知外而四方去天既
逺¶設有弊倖何由上聞羣情嗸嗸感動和氣非細¶故也
<pb:KR4d0306_WYG_002-25a>
況欲新令之行必先民信其上若使遠近<md:KR4d0306_SBCK_002-23b>¶之人齎持
舊券徬徨四顧無所用之棄擲燔燒¶不復愛惜豈不逆
料它時之必至此乎臣愚伏¶望申攽明指戒飭監司守
臣一意講求多為區¶畫俾實惠及人而無換易不行之
嘆庶幾詔令¶之下不為空言寔天下幸甚(得㫖/依¶之)
　　　八月一日輪對奏劄(時以軍器/少監班)¶
右臣比者恭覩御筆以太廟因雷雨之後鴟¶吻損動明
詔有司避殿减膳有以見陛下寅¶畏祗慎之心然臣博
<pb:KR4d0306_WYG_002-25b>
觀六經載籍之傳下及秦¶漢以来史傳所志自非甚無
道之世未聞震霆<md:KR4d0306_SBCK_002-24a>¶之警及於宗廟者魯之展氏人臣耳
己卯之異¶春秋猶謹書之盖雷霆者上天至怒之威宗
廟¶者國家至嚴之地以至怒之威而加諸至嚴之¶地其
為可畏也明矣古先哲王遇非常之變異¶則必應之以
非常之徳政未嘗僅舉故事而已¶今自避正朝損常膳
之外咸亡聞焉或者固已¶妄議陛下務為應天之文而
不究其實矣況¶禮文所在又有可議者乎且震霆之作
<pb:KR4d0306_WYG_002-26a>
孟秋之¶癸丑也越旬有四日而恐懼修省之詔始頒避¶
殿減膳之舉孟秋之丁邜也甫二日羣臣祈請<md:KR4d0306_SBCK_002-24b>¶之章已
上夫以蹈故循常之文非甚難舉者然¶猶歴旬浹而後
行甫信宿而遽已何其自責之¶約而自恕之多乎陛下
節儉之誠出於天性¶其在平日尚不以卑宫菲食為難
況於畏威省¶咎之餘少舒徐之何所不可而匆匆若是
借曰¶禮文之末非所以格天然文之不存實於何有¶今
也誠意弗加動皆勉強茍塞已責徒揜外觀¶以此動人
<pb:KR4d0306_WYG_002-26b>
猶且不可而況於天乎廼者孟秋之¶朔流星示異其占
為兵憂而上下恬然若不之¶聞故相距才九日而震霆
之變作夫示之以星<md:KR4d0306_SBCK_002-25a>¶象之飛流亦云切矣而陛下不知
戒於是儆¶之以震霆又加切焉天於我國家欲扶持而¶
全安之其心至惓惓也書曰惟先格王正厥事¶臣願陛
下内揆之一身外察諸庶政勉進君¶徳毋以養安養逸
為心博通下情深求致異召¶和之本庶幾善祥日應咎
證日銷惟天惟祖¶宗所以望陛下寔在此臣不勝愛君
<pb:KR4d0306_WYG_002-27a>
勤拳¶之心謹録奏聞伏候勅㫖
　¶　　癸酉五月二十二日入直奏事(時為起/居舍人)¶
臣伏觀陛下更化之始首下明詔求直言又<md:KR4d0306_SBCK_002-25b>¶詔近臣請
對論事薦紳士夫如聞震霆如覩白¶日臣時備官太學
竊語同列以為自今言路大¶開將復見祖宗盛時氣象
矣而五六年来士¶風選愞無以大異前日臣竊惑焉盖
嘗歴觀徃¶昔言路壅塞之由大抵起於人主好自用大
臣¶好自專而已自用則視天下之人皆莫已若而¶惡人
<pb:KR4d0306_WYG_002-27b>
之言自専則舉天下之事唯所欲為而忌¶人之言今陛
下恭已責成未嘗有自用之失¶大臣虛心無我未嘗有
自専之私而羣臣觀望¶莫敢盡言者陛下亦嘗察其故
乎盖自權姦<md:KR4d0306_SBCK_002-26a>¶擅政十有四年䛕佞成風日以浸甚然其
始也¶朱熹彭龜年以抗論逐吕祖謙周端朝之徒以¶上
書斥當時近臣猶有争之者正如始病之人¶氣血雖傷
而未至甚憊也其後吕祖泰之貶非¶惟近臣莫敢言而
臺諫且出力以擠之則嘉泰¶之疾已深於慶元矣又其
<pb:KR4d0306_WYG_002-28a>
後也盜平章軍國之¶名起邉陲干戈之釁非獨舉朝莫
敢言雖布衣¶韋帶之士求一如祖泰者亦不可得是開
禧之¶疾又深於嘉泰矣風俗至此已成膏肓救藥扶¶持
豈易為力誠使更化之初一時羣賢皆得以<md:KR4d0306_SBCK_002-26b>¶忠言自奮
則精神丰采猶可漸還而曽未兼旬¶遺補之官以言罷
職是疾方小愈而遽以酒色¶伐之矣若是而欲起嘉泰
開禧之沈痼其可得¶乎自時厥後傅伯成以諫官論事
去蔡㓜學以¶詞臣論事去鄒應龍許奕又繼以封駁論
<pb:KR4d0306_WYG_002-28b>
事去¶方其去也陛下皆華之以美職畀之以大藩¶視昔
斥逐言者之時固大異矣然人之常情易¶媮難勉彼見
是數人者非能大有所矯拂已皆¶不容於朝未免妄疑
陛下真有諱言之意故¶寧黙黙以自全不肯譊譊以賈
禍且侍從之臣<md:KR4d0306_SBCK_002-27a>¶以已見求對故事也今或曠嵗彌年而
不一舉¶職者矣集議各貢所聞亦故事也今或閣筆相¶
視而不措一詞者矣設有大安危大利害羣臣¶喑黙如
此豈不殆哉臣今欲為陛下言者三¶一曰勤訪問臣自
<pb:KR4d0306_WYG_002-29a>
獲侍清光毎見陛下延納¶羣臣温恭有禮然從容諮訪
罕聞玉音記注¶所書寂寥無幾豈皆不足以上承清問
乎又閒¶遇兩班多從隔下既進復郤或至再三陛下¶雖
未必厭聞人言羣臣或得以妄議聖徳臣願¶自今昕朝
賜對時出聖訓訪以民生疾苦朝<md:KR4d0306_SBCK_002-27b>¶政闕遺仍詔賔賛之
臣雖有两班皆令宣引則¶下情可通而上聼無壅矣二
曰廣謀議臣聞古¶者大事謀及庶人翕然大同乃底元
吉比年政¶令之間或有更革往往過為祕宻不暇參酌
<pb:KR4d0306_WYG_002-29b>
羣¶言計慮固曰精詳本末豈無未究有如楮幣鹽¶鈔尤
為民命所闗而更張獨決於廟謨獻替靡¶聞於羣下儻
凡皆若此欲事無遺䇿其可得哉¶臣願陛下以帝堯稽
衆為心以漢廷雜議為¶法俾人得自竭則令無不臧矣
三曰明黜陟昔¶唐憲宗以忠直用李藩以循黙去鄭絪
迄成中<md:KR4d0306_SBCK_002-28a>¶興之烈而宰臣裴垍尤能奬勵盡言拾遺獨孤¶
郁等因遷致謝垍獨責嚴休復曰君異夫二人¶孜孜獻
納者休復大慙故論者至今稱憲宗為¶盛君而裴垍為
<pb:KR4d0306_WYG_002-30a>
賢相間者一二小臣以奏對剴¶切旋被奬㧞亦足以明
示好尚矣臣願推廣此¶意凡向以言事去國者察其用
心之忠勿使乆¶外左右近臣盡誠獻替者當如憲宗之
擢李藩¶媕阿茍容者如裴垍之責嚴休復使人知忠鯁¶
可尚而䛕悦可羞則元和之盛何難致之有臣¶以孤生
䝉陛下擢掌内命四年于兹近復叨<md:KR4d0306_SBCK_002-28b>¶塵誤恩進侍螭陛
有懐弗吐臣罪奚逃故於進¶對之初不敢毛舉細故以
塞責輙冒昧極陳其¶愚惟陛下垂聼取進止
<pb:KR4d0306_WYG_002-30b>
　　　奏劄二¶
臣既勸陛下以容受忠言今願以忠言為¶陛下獻竊惟
今日闗國脈盛衰繫民生休戚其¶惟楮幣一事乎維我
祖宗有國以来所以保¶天命結人心者其道非它曰不
施重刑不事厚¶歛不行苛政不用酷吏而已列聖相承
世守¶弗易是以徳澤深長於天無極太平之乆逺過<md:KR4d0306_SBCK_002-29a>¶漢
唐陛下聖性寛仁率由祖訓更化之後偃¶兵息民天下
蒙福不可勝計而自楮幣之更州¶縣奉行失當於是估
<pb:KR4d0306_WYG_002-31a>
籍徒流所在相踵而重刑¶始用矣科敷抑配逺近騷然
而厚斂始及民矣¶告訐公行根連株逮而苛政始肆出
矣假稱提¶之説逞朘削之私者唾掌四起而酷吏始得
志¶矣夫是數者豈朝廷本指哉方其弊壊既極¶不得已
而變通之出御府之金捐祠曹之牒展¶期以收換多方
以優恤唯恐其病民也法行之¶初雖有情重估籍之文
未幾又為之令曰當估<md:KR4d0306_SBCK_002-29b>¶籍者毋得專行必聞於朝以竢
報可忠厚謹審¶之意寓於不言又若是其至也而臣觀
<pb:KR4d0306_WYG_002-31b>
今之州¶縣間務為新奇創立科條廼多出於朝廷約¶束
之外故有一夫坐罪而昆弟之財併遭¶沒入者矣¶謂之
奉法可乎至於科富室之錢朝廷之令¶所無也拘鹽商
之舟朝廷之令所無也以¶産税多寡為差令民藏券此
又朝廷之令所¶無也昔者熙寧新法之行可謂嚴矣識
者猶¶曰寛之一分則民受一分之賜況今朝廷之<md:KR4d0306_SBCK_002-30a>¶意本
以便民而奉行者乃背戾如此謂之體國¶可乎雖然四
方利病臣不能徧知臣閩人也所¶謂家産滿千錢藏券

<pb:KR4d0306_WYG_003-1a>
欽定<md:KR4d0306_SBCK_002-30b>¶四¶庫全書
　<md:KR4d0306_SBCK_002-31a>¶西山文集巻三
　<md:KR4d0306_SBCK_002-31b>¶　<md:KR4d0306_SBCK_003-1a>¶　　　　　　　　　　宋　真徳秀　撰
　
