# -*- mode: mandoku-view; -*-
#+TITLE: 西山先生眞文忠公文集
#+DATE: 2015-09-11 14:15:57.156982
#+PROPERTY: ID KR4d0306
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB04n0512-002西山先生眞文忠公文集-卷第二.
<pb:KR4d0306_SBCK_002-1a>¶
西山先生真文忠公文集卷第二¶
　對越甲藁¶
　　奏劄¶
　　　戊辰四月上殿奏劄一(時爲太學愽士/通謝使許舎人)¶
(奕以是/日出門)¶
臣竊惟權臣用事妄開兵端南北生靈均被其¶
毒　陛下爲之旰食焦勞者二年于兹矣天啓¶
&KR0790;謀迄殄元惡尋盟繼好休息有期豈非天下¶
之福㦲而臣區區愚慮竊謂爲國者當示人以¶
難犯之意不可示人以易窺之形昔春秋時晋¶
<pb:KR4d0306_SBCK_002-1b>¶
師入齊齊使國佐求盟於晋其𫝑亟矣一聞齊¶
之封内盡東其&KR0341;之言雖僨軍之餘不肯茍從¶
以紓一旦之禍蓋敵國之相與有以折其謀則¶
爲和也易有以啓其嫚則爲和也難况戎狄豺¶
狼變詐百出又非可以中國常理待之乎側聞¶
日者小行人之遣也虜人欲多歳幣之數而吾¶
亦曰可增虜人欲得姦臣之首而吾亦曰可與¶
至於徃來之稱謂犒軍之金帛根括歸明流徙¶
之民承命唯謹曾亡&KR0335;難竊揆謀國之意不過¶
以樂天保民爲心幸和好之亟就耳獨不思虜¶
<pb:KR4d0306_SBCK_002-2a>¶
人得以闚吾之情而滋漫我之意乎雖然此旣¶
徃之咎矣所以圖制方來者猶可謹之初也蓋¶
古者敵國通和有養其事力以待可爲之機者¶
越之事呉是也有聽命於敵以圖茍安之計者¶
六國之事秦是也今日㝷盟於虜臣不知姑欲¶
養其事力而待可爲之機乎抑將聽命於敵而¶
圖茍安之計乎勾踐之行成於呉也蓋忍恥以¶
志&KR0311;讎之復而非𠋣和以自固也是以三十年¶
間蚤朝晏罷卧薪嘗膽未嘗一日忘㑹稽之耻¶
故雖詘辱一時迄能伸其志於異日&KR0002;夫六國¶
<pb:KR4d0306_SBCK_002-2b>¶
則不然其求和於秦也蓋委國以爲仇讎之&KR0229;¶
而非用權以蘄濟也故朝割地以賂秦則莫棄¶
謀臣之言夕遣質以入秦則旦絶隣國之援撤¶
防弛備冀秦之矜巳而不加兵奚異委&KR0079;虎狼¶
而幸其弗食也夫是以六國之地卒歸於秦豈¶
秦之力&KR0014;亡六國㢤六國實自亡耳今日而知¶
是則當以越之事爲法而以六國之事爲戒可¶
也抑臣聞之善謀國者不觀敵情之動靜而觀¶
吾政之修否　元祐&KR0004;用司馬光爲相盡更王¶
安石敝法契丹聞之以勿生事戒其邉吏今日¶
<pb:KR4d0306_SBCK_002-3a>¶
號爲更化矣而虜之桀驁亡異前日毋亦我之¶
所爲尚有可思者乎故臣妄論今日之事必吾¶
無以取輕於敵而後和可成必有以深服其心¶
而後和可固臣觀昨者竄殛柄臣之始不惟四¶
方萬里咸服英㫁而敵國亦竦然易視矣誠使¶
剛健不息之誠愈篤於初振厲有爲之志益加¶
於舊則國𫝑日強虜自退聴柰何朝綱方整而¶
紾紊之漸巳萌政事方修而&KR0520;弛之形巳露正¶
人雖進志未𫉬伸言路雖&KR0271;忠罕見用我之更¶
化者僅如此其&KR0014;使敵情之畏服㢤况夫彼之¶
<pb:KR4d0306_SBCK_002-3b>¶
待我者方驕我之恃我者太重一箇行李曾未¶
越境而動色相慶&KR0002;無事然臣恐盟好旣成志¶
氣愈惰宴安鳩毒之禍作浮滛冗蠹之事興彼¶
方資吾歳賂以厚其力乘吾不&KR0879;以長其謀加¶
之數年聲𫝑浸盛然後發難從之請挑必争之¶
端而吾徬徨四顧將無以應之此長慮逺識之¶
士所爲寒心者也臣願　陛下以通和講好爲¶
權冝以修徳行政爲實務君臣之間朝夕儆戒¶
于敵情之難保禍至之無日蒐討軍實申飭邉¶
防凛然若敵師之將至如是而國𫝑不張外虞¶
<pb:KR4d0306_SBCK_002-4a>¶
不弭者未之有也臣一介賤㣲乍對　清光輙¶
竭毣毣之思惟　陛下財擇¶
　　二¶
伏觀　慶元以來柄臣顓制立爲名字以沮天¶
下之善者有二曰好異曰好名士大夫志於爵¶
禄靡然從之者有年矣吁是豈非蠹壊人心之¶
大原乎是豈非更新聖化之首務乎臣嘗敬觀¶
國史竊見　祖宗盛時以寛閎愽大養士氣以¶
㢘耻節禮淑人心國有大政事大議論天子曰¶
可大臣曰否宰相曰是臺諫曰非而不以爲嫌¶
<pb:KR4d0306_SBCK_002-4b>¶
布衣陳時政草茅議廊廟而不以爲僣蓋惟恐¶
人之不盡忠而未嘗惡其立異也士之自修於¶
鄉黨者見尊於　朝廷自勵於州縣者見褒於¶
君上過人之節不以爲矯異俗之行不以爲狂¶
蓋惟恐人之不鄉善而未嘗疑其近名也夫是¶
以忠讜之氣伸而佞䛕者不見容㢘節之俗成¶
而貪鄙者知自愧其所以扶持國脉於乆安長¶
治之地者其源蓋出諸此自王安石蔡京之徒¶
相&KR0071;用事樂趨和同巳之論用險膚亡行之人¶
士有不爲利疚不爲𫝑&KR0502;者則目之以好異目¶
<pb:KR4d0306_SBCK_002-5a>¶
之以好名摧折沮挫不遺餘力波流横潰至于¶
崇宣遺親後君之習成伏節死義之風泯其禍¶
可勝道㢤中興以還深&KR0101;前轍培養作成風俗¶
一變不幸十數年間復壞於柄臣之手蓋其竊¶
弄威權之始一時諸賢出力與抗彼自知爲清¶
議所不貸也保固庸囬以爲心腹濵抑賢雋甚¶
於仇讎有如至誠憂國以爲忠犯顔切諫以爲¶
直臣子常分也抦臣則以好異詆之設爲防禁¶
以杜天下欲言之口於是忠良之士斥而正論¶
不聞矣正心誠意以爲學修身㓗巳以爲行士¶
<pb:KR4d0306_SBCK_002-5b>¶
大夫常事也柄臣則以好名嫉之立爲摽㮄以¶
遏天下趨善之門於是僞學之論興而正道不¶
行矣相煽成風惟利是視以慷&KR0099;敢言爲賣直¶
以循黙謹畏爲當然以清修自好爲不情以頑¶
頓亡恥爲得䇿北伐之舉宗社安危所繫也雷¶
同相從如出一口而争之者不數人胥史皂𨽻¶
稍掘寸權則輻湊其門名義有不暇顧流弊之¶
極一至于此今日改絃更張之初臣謂當先破¶
尚同之習廣不諱之𡍼朝政得失俾臣下各盡¶
所懐而不以立異爲可厭褒崇名檢明示好尚¶
<pb:KR4d0306_SBCK_002-6a>¶
俾人人有士君子之行而不以沽譽爲可疑則¶
士氣伸而人心正風俗羙而治道成更化之務¶
疇先於此惟　陛下與二三大臣亟圖之臣不¶
勝至&KR0133;(尋得/㫖依)¶
　　三¶
臣㳟惟　陛下天資仁恕矜謹庶獄藹然有¶
祖宗之風真祈天永命之本也然臣竊觀四方¶
郡國之間猶有亡辠而致死有辠而逭刑者推¶
原其故豈非典獄之官未盡得其人乎蓋天下¶
之獄起於縣而成於州審訂其情而研覈其實¶
<pb:KR4d0306_SBCK_002-6b>¶
皆州郡獄官之責也獄官而非其人則委成於¶
吏手變亂於賕賂何所不有郡守不&KR0014;盡知也¶
提㸃刑獄不&KR0014;徧察也繇是而上之朝雖刑寺¶
審詳之憲部讞决之淑問如臯陶不過慿巳成¶
之案牘少加攷閱焉耳本源旣失救之末流何¶
益㢤臣愚竊謂獄官之任匪輕而獄官之選未¶
重有如特奏之授官胥史之&KR0024;官入粟之拜官¶
其間非亡材且䏻者然榮進之路旣窮苟且之¶
念易啓精明㢘㓗者常少昏眊貪黷者常多顧¶
使居典獄之官任民命之&KR0009;臣未見其可也且¶
<pb:KR4d0306_SBCK_002-7a>¶
一尉之㣲近制猶不容以特恩授而百里之宰¶
胥史入粟之流未嘗得預其閒蓋以近民之官¶
當重其選也何獨於獄官而輕之㢤臣願　陛¶
下念仁政之當先軫民命之至重明詔銓曹自¶
今差注獄宫非進士任子歷官無過與關陞及¶
格之人不許充選其特思雜流之見爲獄官者¶
委&KR0101;司守臣擇人保奏两易其任待闕未上者¶
改注他官治獄有&KR0091;者監司守臣條其實狀以¶
聞與量减舉主之數其𧷢汚不法者令所屬桉¶
刻重寘典憲蓋注授不輕則人知自重激勸有¶
<pb:KR4d0306_SBCK_002-7b>¶
方則人知自勉庶㡬小大之獄必察以情所以¶
惠民生而召和氣非小&KR0024;也儻臣言可&KR2292;乞付¶
有司詳議施行(得/㫖送部/勘當尋施行)¶
　　巳巳四月上殿奏劄一(時爲校/書郎)¶
臣寒逺書生至愚極陋去夏四月嘗因面對冐¶
貢瞽言　陛下不以爲狂俯賜嘉納今者又𫉬¶
進瞻　天光不於此時罄竭愚忠禆萬分一臣¶
實有辠臣聞董仲舒有言曰國家將有失道之¶
敗天迺先出災害以譴告之不自知省又出怪¶
異以警懼之尚不知變而傷敗廼至以此見天¶
<pb:KR4d0306_SBCK_002-8a>¶
心之仁愛人君而欲止其亂也竊惟漢儒之言¶
天未有深切著明如仲舒者臣濫綴館職𫉬觀¶
太史所申邇日以來災𤯝荐至兩旬之間暴風¶
再起三月丙申都城雨雹越八日癸卯熒惑失¶
次行入太㣲干犯執法己酉之夕&KR0335;守掖門譴¶
告丁寧可謂至矣而蝗蝻餘孽寖寖復生　陛¶
下恭儉&KR0268;仁對越無愧而和氣未應咎證遄臻¶
臣愚無知未測其故意者上天仁愛昭示戒儆¶
欲使　陛下君臣之間思先格王所以正厥事¶
者乎臣敢條上四&KR0003;惟　陛下財幸一曰親正¶
<pb:KR4d0306_SBCK_002-8b>¶
人臣謹按漢初元二年正月暴風從西南來翼¶
奉以爲左右邪臣之驗延光二年三月大風拔¶
木史臣以爲親讒曲直不分之應今　陛下登¶
崇耆哲褒顯忠良所謂䜛邪萬無此理然臣竊¶
聽衆論或謂正人雖進用而委任未盡專小人¶
雖退斥而僥倖未盡塞名雖好忠而實則喜倿¶
故諌争之𡍼尚狹忠鯁之氣未伸此災異所縁¶
而起也臣願　陛下親近端良優容切直知賢¶
而任之則勿貳知邪而去之則勿疑然後政治¶
可興而天心可假矣二曰抑近倖臣聞之傳曰¶
<pb:KR4d0306_SBCK_002-9a>¶
隂氣之精凝而爲雹故劉向以爲隂脅陽之證¶
孔季彦以爲隂乘陽之證考諸前代凡妾婦乘¶
其夫臣子倍君父政權在臣下夷狄侵中國皆¶
其事也求之今日固亡此患然臣竊觀近者一¶
二詔旨或從中出廷尉之官不得守法環列之¶
職驟𢌿非人更化之朝詎所冝有意者左右近¶
習之&KR0059;甘言卑辭之請未&KR0014;以盡絶之乎夫隂¶
邪之𩔖長則陽剛之道𡙇致異之原其或在是¶
臣願　陛下遵仁祖之規責大臣以杜&KR0283;之¶
事深遏&KR0059;情大融公道以潜消隂盛之譴則升¶
<pb:KR4d0306_SBCK_002-9b>¶
平可致矣三曰除壅蔽臣謹按漢天文志熒惑¶
南方爲禮爲視禮虧視失則罰見之又太㣲天¶
廷熒惑守之爲亂臣在廷之象　陛下㳟畏自¶
將動循典法固無一不合乎禮矣意者萬事㡬¶
㣲或未盡察群情邪正或未盡知故上天因之¶
以視戒乎夫視之不明是謂不哲洪範五事之¶
證昭然可攷臣願　陛下體重離之照炳獨㫁¶
之明察事㡬於兆朕之先燭物情於隠伏之際¶
使姦邪不&KR0014;壅蔽則火得其性而災害熄矣四¶
曰去貪殘臣觀春秋威公五年秋螽&KR0003;者謂貪¶
<pb:KR4d0306_SBCK_002-10a>¶
虐取民之所致漢光和元年蝗蔡邕謂貪虐之¶
所致曩者權姦當國寵賂日章州郡監司掊克¶
取媚愁苦之氣干盩隂陽餘毒遺殃迨今未歇¶
比者固嘗遴監司之選重𧷢吏之罰而守令貪¶
殘者尚多苞苴餽遺者未戢臣願　陛下明詔¶
大臣推行臧否之令申嚴賄賂之禁庶㡬民瘼¶
可廖而天變可弭也昔者成王悔過天雨反風¶
景公一言熒惑退&KR0213;宣帝因雨雹而躬親萬機¶
太宗因旱蝗而益施仁政致治之效于今可覩¶
陛下誠䏻側身修省於其上大臣誠&KR0014;同心爕¶
<pb:KR4d0306_SBCK_002-10b>¶
理於其下則轉異而祥反掌間耳抑臣復有獻¶
焉夫天人一理感通無間民氣舒慘則天心應¶
之三數年來生靈窮困可謂極矣淮民流離死¶
者什九僅存者饘粥弗給旣斃者亡所蓋藏¶
陛下軫恤之仁無徃不至而有司奉行未得其¶
術江淮之間以人爲糧者猶自&KR0002;也欲望災沴¶
之銷其可得乎側聞两淮蹂轥之餘種麥亡㡬¶
誠恐風傳過實或誤　宸聽謂麥熟爲可恃而¶
不復廣爲振捄之䇿又聞廣南數州粒米狼戾¶
臣願斥内帑封樁之儲及今收糴以濟其饑是¶
<pb:KR4d0306_SBCK_002-11a>¶
亦振捄之一端也方今元元之命&KR0009;於　陛下¶
倒埀之急近在目前幸哀憐而亟救之庶㡬人¶
心可回則天意自解不然愁歎日滋變異日熾¶
臣未知其所終也意切言狂罪當萬死¶
　　己巳四月上殿奏劄二¶
臣伏見近者諌臣抗章論及史事明詔亟俞其¶
請蓋將勒成大典以示方來非小&KR0024;也臣以非¶
材&KR0879;數文館玉牒㑹要皆預討論敢縁所職妄¶
有陳述臣㳟惟　陛下賢聖仁孝自昔著聞甲¶
寅之秋肇履大位蓋出於　光皇付託之誠¶
<pb:KR4d0306_SBCK_002-11b>¶
憲聖擁佑之力而大臣寔&KR0418;行之授受之間粲¶
然明白秉史筆者固冝鋪張其實以詔萬世而¶
臣伏觀玉牒㑹要所書大抵承迎侂胄之意而¶
夸大其功欺天罔人莫此爲甚昔　紹聖中姦¶
臣用事&KR0013;　宣仁以奪嫡之謗加蔡&KR0192;以定䇿¶
之名顛倒是非終危宗社今　陛下窮膺　祖¶
宗神器之重而簡冊所記顧歸功一賓贊之小¶
臣傳之萬世何以爲法况凡受恩之人豈無報¶
復之念儻不亟加辨正異時或得籍口以逞其¶
&KR0059;　紹聖　崇寧之禍可鍳也臣側聞嘉定元¶
<pb:KR4d0306_SBCK_002-12a>¶
年二月議臣有請命史官取紹熈五年以後至¶
開禧三年以前史院文字并日暦時政記凡渉¶
誣罔悉行改正　陛下旣俞之矣歴時寖乆必¶
巳成書臣願特降　&KR0790;㫖命國史實録院具所¶
修事節上之　朝廷㸔詳&KR0098;當即頒下玉牒㑹¶
要所參照重行修纂上以光　聖朝楫遜之羙¶
下以杜姦黨窺覦之漸天下幸甚臣又聞　熈¶
寜中王珪建言　國朝㑹要　朝廷撿㝷故事¶
未嘗不用此書然止修至&KR0159;暦三年又當時亟¶
欲成書又欲廣其部帙故其間尚有遺事而所¶
<pb:KR4d0306_SBCK_002-12b>¶
載頗多吏文恐不足行逺乞自慶暦四年以後¶
續修其舊書因而略加増損庶成一代之興制¶
可其奏迨書成自　建𨺚迄　元豐僅三百卷¶
紀載最爲有法後莫&KR0014;及臣伏觀　皇帝㑹要¶
自紹熈末至嘉泰初財八年耳而爲卷巳百五¶
十殆欲廣其部帙之過觀珪所修臣僚論奏止¶
樶其要今或全篇紀録一字靡遺至於文移行¶
遺語渉俚近者亦或未皇刪潤臣恐雞於傳逺¶
如珪所慮也又嘉泰二年以來凡八載矣　朝¶
廷行事可紀甚衆必竢有　旨修進然侈併行¶
<pb:KR4d0306_SBCK_002-13a>¶
編摩倉猝欲速寧無苟簡&KR0154;&KR0002;從容篹次之為¶
得臣&KR0133;特降　睿旨命提舉大臣申飭其屬其¶
未進者亟加修纂巳進者稍加損益如　神祖¶
可王珪之奏庶㡬　清朝鉅典煥然一新臣之¶
所陳&KR0002;緩實切且皆職守所在故敢不避煩黷¶
冐脙以聞取進止¶
　　庚午六月十五日輪對奏劄一(時爲祕書/郎兼學士)¶
(院權/直)¶
臣恭惟　陛下天資髙明克自抑畏檢身約巳¶
敬天愛民有前代帝王所不及者固冝至和之¶
<pb:KR4d0306_SBCK_002-13b>¶
氣蟠塞穹壌而歳比旱蝗民以病告喁喁之望¶
日徯有秋乃仲夏以來常隂爲沴滛雨連亘閱¶
月彌旬間嘗開霽旋復霶霔湖水暴漲溢入都¶
城細民失業粒米翔貴近畿州縣&KR0013;災者廣或¶
頽城郭𣳚官寺毁廬舎溺人民决壊堤防渰浸¶
田&KR0341;平疇沃壌浩如濤波是非小變也　陛下¶
亦嘗察其故乎蓋自柄臣擅政導䛕成風更化¶
以還餘習未殄旱暵酷矣或謂其不傷農螟蝗¶
熾矣或謂其不食稼元元愁苦之狀有閭巷知¶
之而士大夫不知者士大夫知之而廟堂不知¶
<pb:KR4d0306_SBCK_002-14a>¶
者况　陛下深居九重其&KR0014;盡知之乎下情不¶
通民隠莫訴故作滛雨京畿&KR0057;甚將以感悟宸¶
𠂻亟圖惟新之政天心仁愛蓋可見矣　陛下¶
惕然祗懼禱祠賑䘏細大畢舉休證潜挌雲隂¶
洞開臣愚竊慮　陛下狃於目前之應不復推¶
原致異之繇天意靡常&KR0057;足深懼臣謹按春秋¶
莊公十一年宋大水董仲舒以爲隂盛之所致¶
嘉祐水災歐陽修上䟽曰水隂也兵亦隂也脩¶
之言蓋爲當時發&KR0002;推其𩔖言之則宫庭嚴密¶
之地左右䙝近之&KR0059;隂也内而姦邪小人外而¶
<pb:KR4d0306_SBCK_002-14b>¶
夷狄盗賊亦隂也人君者秉至陽之徳以御衆¶
隂故主道宣明則陽暢隂伏各由其序而弗爲¶
災否則隂盛而忓陽咎證之來未有不縁𩔖而¶
著見者天人相與之際甚可畏也　陛下聖性¶
澹然固無便嬖女謁之累然除授命令間煩特¶
㫖寅縁請托侵紊成憲尚或有之倖門既開奔¶
湊日衆豈所以杜㡬㣲而窒萌漸乎此隂沴所¶
爲而作也更化之&KR0004;分别淑慝國論嘗一定矣¶
衆正在廷元氣充實姦邪之黨尚肆窺覦一二¶
年來俊賢耆艾引去相踵甚而二三近臣之進¶
<pb:KR4d0306_SBCK_002-15a>¶
退倉猝皇遽或不知所從來於是善良之士寖¶
不自安而窺伺者益衆矣　朝廷紀綱&KR0009;於給¶
舎維持法守政所當然聞諸道途顧猶有不得¶
其職者紀綱一廢何事不生臣恐憸人非𩔖洋¶
洋乎動心矣此隂沴所爲而作也戎翟更成旣¶
難遽恃弄兵之徒日益披猖彼其嘯聚之始非¶
有跳梁不可制之𫝑也使　陛下帥守得人&KR0101;¶
司得人撲其&KR0395;於未張一廵尉力耳柰何擁兵¶
之帥或萌玩冦之心分土之臣各啓倖功之念¶
養成癰疽馴致决潰乃始草薙而禽獮之世豈¶
<pb:KR4d0306_SBCK_002-15b>¶
有斃千萬人於干戈而天不爲之變者或者幸¶
其納降曲意招誘不知損威䘮重適啓姦心二¶
者蓋胥失矣冦虐肆行流毒甚慘嗸嗸之衆𥸤¶
&KR0499;于天此又隂沴所爲而作也抑臣聞之澇於¶
夏者其秋必旱隂盛之極陽必生焉漢儒之言¶
厥有深指今&KR0763;下之田旣厄於水設不幸七八¶
月之間雨弗時至髙田之稼復壊于成飢饉相¶
仍愁歎滋甚豈獨峒丁逋卒&KR0014;爲患㢤比者三¶
衢之事蓋可鑒巳　陛下誠&KR0014;念災變之可畏¶
思君道之當修秉持乾剛法𧰼天徳開公正之¶
<pb:KR4d0306_SBCK_002-16a>¶
路窒邪枉之蹊使𠂻謁不忓于朝外言不納諸¶
梱以絶近倖侵權之端尊信仁賢容受忠讜使¶
正人端士得以行其志而憸邪巧佞不得售其¶
&KR0059;以抑小人道長之漸淮甸創殘之餘遴柬良¶
牧&KR0009;以赤子之命招輯流民咸俾奠居收&KR0287;遺¶
骸勿令暴露江湖之間冦孽方煽申敕帥守戮¶
力同心仍遣王人衘命督護整齊師律激勵士¶
心以挫群盗方張之銳則積隂之沴庶乎其可¶
銷方來之患庶乎其可弭也易之&KR0004;六日履霜¶
堅氷至古之聖人於隂之將盛不忘戒謹如此¶
<pb:KR4d0306_SBCK_002-16b>¶
今災異頻仍證應甚著　陛下可不亟加聖心¶
乎臣以踈庸備數文館　&KR0790;恩抜擢俾攝禁林¶
惓惓愚忠冀一吐露乆矣幸因進對敢竭毣毣¶
之思意切言狂惟　陛下裁赦¶
　　二¶
臣聞天下有不可泯沒之理根本於人心萬世¶
猶一日者公議是也自有天地以來雖甚無道¶
之世破裂天常隳壞人紀敢爲而弗顧者&KR0014;使¶
公議不行於天下不䏻使公議不存於人心善¶
乎先正劉安世之論曰公議即天道也天道未¶
<pb:KR4d0306_SBCK_002-17a>¶
嘗一日亡顧所在何如耳　熈寧之世以新法¶
爲不可行者公議也雖以王安石之愎諫遂非¶
而不&KR0014;遏士大夫之口　紹興之際以和好爲¶
不足恃者公議也雖以秦檜之擅權專殺而不¶
&KR0014;弭君子之論卒之新法行而民力屈和好就¶
而敵情驕甚㢤此理之在人信可畏也與其拂¶
之以取敗孰若順之以爲安近年侂胄用事以¶
區區&KR0059;意小智扞天下公議之衝雖䏻顛倒是¶
非於一時終不免爲當世大僇何者公議天道¶
也侂胄違之則違天矣天其可違乎故善爲國¶
<pb:KR4d0306_SBCK_002-17b>¶
者畏公議如畏天則人恱之天助之何事功不¶
立之憂㢤　陛下更化以還至公之理蓋嘗少¶
伸於乆鬰之後矣臣愚伏願　朝廷之上兢兢¶
保持勿失&KR0004;意用人立政一以天下公議爲主¶
而不累於好惡黨偏之&KR0059;盡公極誠如對上帝¶
則天人胥恱治效可期海内之幸也惟　陛下¶
&KR0335;神反復愚臣之言¶
　　辛未十二月上殿奏劄一(時爲著/作佐郎)¶
臣聞知父母之心者可以知天心知人君之道¶
者可以知天道蓋父母之於子也鞠育而遂字¶
<pb:KR4d0306_SBCK_002-18a>¶
之仁也鞭朴而敎戒之亦仁也君之於臣也爵¶
賞以褒勸之仁也刑罰以聳厲之亦仁也天佑¶
民而作之君其愛之深望之切無異親之於子¶
君之於臣也故君徳無媿則天爲之喜而祥瑞¶
生焉君徳有闕則天示之譴而災異形焉災祥¶
雖殊所以勉其爲善一也天之愛君如此爲人¶
君者其可不以天之心爲心乎臣伏觀近歳以¶
來旱蝗頻仍饑饉相踵　陛下嚴恭寅畏不敢¶
&KR0189;寧憂閔元元形於玉色上天降康遂以有年¶
亦足以觀感格之效矣而比者乾度告愆星文¶
<pb:KR4d0306_SBCK_002-18b>¶
示異廼疊見於清臺之奏謂　陛下躬行之未¶
至與則豐穰之應&KR0002;何而致之謂陛下躬行¶
之巳至與則𧰼緯之災又何爲而數見也天道¶
幽逺人所難知臣竊思之意者皇天佑　宋之¶
心欲　陛下不以積年之憂爲易忘而以目前¶
之喜爲僅足其愛之深望之切爲何如耶夫宫¶
庭屋漏之&KR0201;起居動作之㣲一念方萌天巳洞¶
見　陛下誠䏻守兢業之志防慢易之&KR0059;孳孶¶
服行屡省母怠則將不待善言之三而有退舎¶
之感矣况今年雖告稔民食僅充然荐饑之餘¶
<pb:KR4d0306_SBCK_002-19a>¶
公&KR0059;赤立如人乆疾甫𫉬瘳而血氣未平筋力¶
猶憊藥敗扶傷正湏加意　朝廷之上未可遽¶
忘矜䘏之念也㳟聞間者内廷屢蕆醮事固足¶
以見　陛下畏天之誠然而修徳行政者本也¶
檜禳祈請者末也舉其末而遺其本恐終不足¶
以格天矧今冬令巳深將雪復止和氣尚欝嘉¶
應未臻此漢人所謂天有憂結未解民有怨望¶
未塞者也臣愚不佞伏望　陛下體昊穹仁愛¶
之意思星文變動之繇延訪近臣勤求闕失推¶
行惠政以活斯民則愁歎銷於下而休證格於¶
<pb:KR4d0306_SBCK_002-19b>¶
上矣詩曰敬之敬之天維顯思命不易㢤惟¶
陛下&KR0335;神母忽¶
　　二(是時本朝賀金國生辰使余榮至涿州/良郷縣以燕城方被圍使回始知金人)¶
(有韃靼/之擾)¶
臣竊惟今日北虜有必亡之𫝑三可爲中國憂¶
者二蓋自有天地以來夷狄盛衰不常然未有¶
昌熾百年而無變者也女眞盗據中原九十載¶
矣自其立國唯以刑威殺戮劫制上下非有歡¶
然心服之素也持此而欲乆存雖秦隋不䏻况¶
區區無道之女眞乎此其必亡者一方阿骨打¶
<pb:KR4d0306_SBCK_002-20a>¶
粘罕之徒崛興窮海之濱茹毛飲血雲合鳥散¶
用夷狄所長以慿陵諸夏故所嚮莫䏻當今數¶
十年豢養之餘亡復前日堅悍之氣而逹靼小¶
夷歘起而乘之干戈相尋情見力詘蓋今之女¶
真即昔之亡遼而今之逹靼即郷之女真也以¶
垂亡困沮之𫝑旣不足以當新勝之鋒而衆叛¶
親離安知無他變乘之者此其必亡者二方其¶
𨺚時用民力如犬馬𢦤民命如草管人情㩦離¶
亡一敢畔者積威約之素也今其潰散四出猶¶
川决防不可遏止至用赦以安之瓦解土傾其¶
<pb:KR4d0306_SBCK_002-20b>¶
形巳露豈待智者而後知㢤此其必亡者三嗟¶
夫堂堂中華蛇豕穴之翼翼故都禾&KR0112;生之有¶
志之士思欲壹洗乆矣而&KR0494;者病於機㑹之難¶
逢間者敗於權姦之輕舉顧今何幸彼自阽危¶
而臣復以爲憂何也蓋傳有之自非聖人外寕¶
必有内憂孟子亦曰無敵國外患者國&KR0106;亡方¶
陛下更化之&KR0004;和議未堅邉警未撤君臣上下¶
&KR0357;然有不敢康之心迨夫聘覜交馳遽巳狃目¶
前之安而忘前日之患萬一此虜遂亡莫或余¶
毒上恬下嬉自謂無虞則憂不在敵而在我矣¶
<pb:KR4d0306_SBCK_002-21a>¶
此臣所謂可憂者一也事㑹之來應之實難毫¶
𨤲少差禍敗立至設或外夷得志邀我以夾攻¶
豪傑四起奉我以爲主從之則有宣和結約之¶
當戒張覺内附之可懲如將保固江淮閉境自¶
守彼方雲擾我欲堵安以此爲謀&KR0057;非易事此¶
臣所謂可憂者二也今之議者大抵以爲夷狄¶
之衰廼中國之利抑不思匈奴五單于之爭漢¶
嘗𫉬其利矣拓㧞氏河南之警顧反爲蕭梁之¶
害何耶蓋有國者不當問敵人之盛衰惟當計¶
吾政之修否當漢宣時内有股肱之良外有爪¶
<pb:KR4d0306_SBCK_002-21b>¶
牙之勇　朝廷紀綱本末&KR0879;具邉陲備禦斥&KR0049;¶
精明使匈奴盛彊尚當賓服况於浸㣲弱之後¶
乎&KR0002;梁武則不然舎正道而溺異端棄人事而¶
談空寂内則三蠹弄權輕作威福外則諸王忿¶
䦧骨肉相圖保境靖民猶懼不足况欲乘人之¶
敝以徼幸萬一之功㢤繇是觀之使今日&KR0014;爲¶
漢宣之所爲則虜之存亡俱不足患抑猶未也¶
多事之端方自此始臣愚竊獨憂之伏惟　陛¶
下日與二三大臣深求自治之䇿勿以懲&KR0325;之¶
故而謂讎耻可忘勿爲視䕃之謀而謂幸安可¶
<pb:KR4d0306_SBCK_002-22a>¶
恃修實徳以格天命敷仁政以結民心奬忠實¶
以作興天下之材省科歛以培養天下之力至¶
於某人可將某兵可用某城當繕某器當修無¶
日不計于朝而申訓之庶㡬國𫝑日尊敵人自¶
慹則乘機取勝可以制蚌鷸之危養威俟時足¶
以保金湯之固矣惟　陛下母以臣愚賤而忽¶
其言¶
　　三¶
臣伏見　朝廷以楮幣過多折閱日甚舉積年¶
之弊而一新之其爲利至愽也然臣竊聽道塗¶
<pb:KR4d0306_SBCK_002-22b>¶
之論尚慮四方郡國之間未&KR0014;悉體公朝之意¶
奉行頒布壹或不䖍其爲民患蓋亦非一臣嘗¶
官于州縣毎觀詔令之下本爲利民而吏於其¶
間並縁苛優民未拜賜而害巳隨之承流宣化¶
之臣有未嘗過而問者雖詔旨丁寜母得抑配¶
而抑配自如母得搔動而慅動自&KR0002;許民庶以¶
越訴矣所䏻赴愬者㡬人命監司以紏察矣果¶
&KR0014;舉按者何事此臣疇昔所親見者是以下情¶
欝於上逹上澤壅於下流積習相㳂非一日矣¶
今新令之行以舊劵之二而易新劵之一儻郡¶
<pb:KR4d0306_SBCK_002-23a>¶
縣推行唯謹則實惠豈不周流然慮其間未&KR0014;¶
亡弊或頒降有限僅充宫吏之橐而弗及齊民¶
或胥吏要求秪給豪富之家而弗及下户或創¶
局亡㡬惠止城邑而田里未免見遺或争奪紛¶
拏難於禁止而公&KR0059;反致多事自非守宰得人¶
區處有術則其爲害殆不止斯怨嗟之聲所在¶
必衆且神臯輦轂近在闕庭舉行之&KR0004;尚多惶¶
惑然隨病隨藥易於察知外而四方去天旣逺¶
設有弊倖何由上聞群情嗸嗸感動和氣非細¶
故也况欲新令之行必先民信其上&KR0002;使逺近¶
<pb:KR4d0306_SBCK_002-23b>¶
之人齎持舊劵徬徨四顧無所用之棄擲燔燒¶
不復愛惜豈不逆料它時之必至此乎臣愚伏¶
望申攽明指戒飭監司守臣一意講求多爲區¶
畫俾實惠及人而無換易不行之歎庻㡬詔令¶
之下不爲空言實天下幸甚(得㫖/依)¶
　　八月一日輪對奏劄(時以軍器/少監班)¶
右臣比者㳟覩　御筆以太廟因雷雨之後鴟¶
吻損動明詔有司避殿减膳有以見　陛下夤¶
畏祗懼之心然臣愽觀六經載籍之傳下及秦¶
漢以來史傳所志自非甚無道之世未聞震霆¶
<pb:KR4d0306_SBCK_002-24a>¶
之警及於宗廟者魯之展氏人臣耳巳卯之異¶
春秋猶謹書之蓋雷霆者上天至怒之威宗廟¶
者國家至嚴之地以至怒之威而加諸至嚴之¶
地其爲可畏也明矣古先哲王遇非常之變異¶
則必應之以非常之徳政末嘗僅舉故事而巳¶
今自避正朝損常膳之外咸亡聞焉或者固已¶
妄議　陛下務爲應天之文而不究其實矣况¶
禮文所在又有可議者乎且震霆之作孟秋之¶
癸丑也越旬有四日而恐懼修省之詔始頒避¶
殿咸膳之舉孟秋之丁卯也甫二日羣臣祈請¶
<pb:KR4d0306_SBCK_002-24b>¶
之章巳上夫以蹈故循常之文非甚難舉者然¶
猶歴旬浹而後行甫信𪧐而遽巳何其自責之¶
約而自恕之多乎　陛下節儉之誠出於天性¶
其在平日尚不以卑宫菲食爲難况於畏威省¶
咎之餘少舒徐之何所不可而匆匆&KR0002;是借曰¶
禮文之末非所以格天然文之不存實於何有¶
今也誠意弗加動皆勉強苟塞巳責徒揜外觀¶
以此動人猶且不可而况於天乎廼者孟秋之¶
朔流星示異其占爲兵憂而上下恬然&KR0002;不之¶
聞故相距才九日而震霆之變作夫示之以星¶
<pb:KR4d0306_SBCK_002-25a>¶
𧰼之飛流亦云切矣而　陛下不知戒於是警¶
之以震霆又加㘦焉天於我　國家欲扶待而¶
全安之其心至惓惓也書曰惟先格王正厥事¶
臣願　陛下内揆之一身外察諸庶政勉進君¶
徳母以豢安養逸爲心愽通下情深求致異召¶
和之本庶㡬善祥日應咎證日銷惟天惟　祖¶
宗所以望　陛下者寔在此臣不勝愛君勤拳¶
之心謹録奏聞伏&KR0049;　𠡠旨¶
　　癸酉五月二十二日直前奏事(時爲起/居舎人)¶
臣伏觀　陛下更化之始首下明詔求直言又¶
<pb:KR4d0306_SBCK_002-25b>¶
詔近臣請對論事薦紳士夫如聞震霆如覩白¶
日臣時備官太學竊語同列以爲自今言路大¶
䦕將復見　祖宗盛時氣𧰼矣而五六年来士¶
風𨕖愞無以大異前日臣竊惑焉蓋嘗歴觀徃¶
昔言路壅塞之由大抵起於人主好自用大臣¶
好自專而巳自用則視天下之人皆莫巳&KR0002;而¶
惡人之言自專則舉天下之事唯所欲爲而忌¶
人之言今　陛下恭巳責成未嘗有自用之失¶
大臣虚心無我未嘗有自專之&KR0059;而羣臣觀望¶
莫敢盡言者　陛下亦嘗察其故乎蓋自權姦¶
<pb:KR4d0306_SBCK_002-26a>¶
擅政十有四年䛕佞成風日以&KR1171;甚然其始也¶
朱熹彭龜年以抗論逐吕祖儉周端朝之徒以¶
上書斥當時近臣猶有争之者正如始病之人¶
氣血雖傷而未至甚&KR0629;也其後吕祖泰之貶非¶
惟近臣莫敢言而臺諌且出力以擠之則嘉泰¶
之疾巳深於慶元矣又其後也盜平章軍國之¶
名起邉陲干戈之釁非獨舉朝莫敢言雖布衣¶
韋帶之士求一如祖㤗者亦不可得是開禧之¶
疾又深於嘉泰矣風俗至此巳成膏肓救藥扶¶
持豈易爲力誠使更化之初一時群賢皆得以¶
<pb:KR4d0306_SBCK_002-26b>¶
忠言自奮則精神風采猶可漸還而曽未兼旬¶
遺&KR0024;之官以言罷職是疾方小愈而遽以酒色¶
伐之矣&KR0002;是而欲起嘉泰開禧之沈痼其可得¶
乎自時厥後𫝊伯成以諌官論事去蔡㓜學以¶
詞臣論事去鄒應龍許奕又&KR0071;以封駁論事去¶
方其去也　陛下皆華之以羙職𢌿之以大藩¶
視昔斥逐言者之時固大異矣然人之常情易¶
媮難勉彼見是數人者非䏻大有所矯拂巳皆¶
不容於朝未免妄疑　陛下真有諱言之意故¶
寕黙黙以自全不肯譊譊以賈禍且待從之臣¶
<pb:KR4d0306_SBCK_002-27a>¶
以巳見求對故事也今或曠歳彌年而不一舉¶
職者矣集議各貢所聞亦故事也今或閣筆相¶
視而不措一詞者矣設有大安危大利害群臣¶
喑黙如此豈不殆㢤臣今欲爲　陛下言者三¶
一曰勤訪問臣自𫉬侍清光毎見　陛下延納¶
羣臣温㳟有禮然從容咨訪罕聞玉音記注¶
所書寂寥無㡬豈皆不足以上承清問乎又閒¶
遇两班多從隔下旣進復郤或至再三　陛下¶
雖未必厭聞人言群臣或得以妄議聖徳臣願¶
自今昕朝賜對時出　聖訓訪以民生疾苦朝¶
<pb:KR4d0306_SBCK_002-27b>¶
政闕遺仍詔賔賛之臣雖有两班皆令宣引則¶
下情可通而上聽無壅矣二曰廣謀議臣聞古¶
者大事謀及庶人翕然大同乃底元吉比年政¶
令之間或有更革徃徃過爲祕宻不暇參酌群¶
言計慮固曰精詳本末豈無末究有如楮幣鹽¶
鈔&KR0057;爲民命所関而更張獨决於廟謨獻替靡¶
聞於群下儻凡皆&KR0002;此欲事無遺䇿其可得㢤¶
臣願　陛下以帝堯稽衆爲心以漢廷雜議爲¶
法俾人得自竭則令無不臧矣三曰明黜渉昔¶
唐憲宗以忠直用李藩以循黙去鄭絪迄成中¶
<pb:KR4d0306_SBCK_002-28a>¶
興之烈而宰臣裴垍&KR0057;&KR0014;奨勵盡言拾遺獨孤¶
郁等因遷致謝垍獨貴嚴休復曰君異夫二人¶
孜孜獻納者休復大慙故論者至今&KR0091;憲宗爲¶
盛君而裴垍爲賢相間者一二小臣以奏對剴¶
切旋&KR0013;奬拔亦足以明示好尚矣臣願推廣此¶
意凡向以言事去國者察其用心之忠勿使乆¶
外左右近臣盡誠獻替者當如憲宗之擢季藩¶
媕阿苟容者如裴垍之責嚴休復使人知忠鯁¶
可尚而䛕恱可羞則元和之盛何難致之有臣¶
以孤生蒙　陛下擢掌内命四年于兹近復叨¶
<pb:KR4d0306_SBCK_002-28b>¶
塵誤恩進侍螭陛有懐弗吐臣罪奚迯故於進¶
對之初不敢毛舉細故以塞責輙冒昧極陳其¶
愚惟　陛下垂聴取進止¶
　　二¶
臣既勸　陛下以容受忠言今&KR0133;以忠言爲¶
陛下獻竊惟今日𨵿國脉盛衰繫民生休戚其¶
惟楮幣一事乎維我　祖宗有國以来所以保¶
天命結人心者其道非它曰不施重刑不事厚¶
歛不行苛政不用酷吏而巳　列聖相承世守¶
弗易是以徳澤深長扵天無&KR0636;太平之乆逺過¶
<pb:KR4d0306_SBCK_002-29a>¶
漢唐　陛下聖性寛仁率由祖訓更化之後偃¶
兵息民天下蒙福不可勝計而自楮幣之更州¶
縣奉行失當於是估籍徒流所在相踵而重刑¶
始用矣科敷抑配逺近騷然而厚歛始及民矣¶
吿訐公行根連株逮而苛政始肆出矣假&KR0091;提¶
之&KR0003;逞朘削之&KR0059;者唾掌四起而酷吏始得志¶
矣夫是數者豈朝廷本指㢤方其弊壊旣極¶
不得巳而變通之出御府之金&KR0162;祠曹之牒展¶
期以收換多方以優恤唯恐其病民也法行之¶
&KR0004;雖有情重估籍之文未㡬又爲之令曰當估¶
<pb:KR4d0306_SBCK_002-29b>¶
籍者毋得專行必聞於朝以竢報可忠厚謹審¶
之意寓於不言又&KR0002;是其至也而臣觀今之州¶
縣間務爲新竒創立科調廼多出於　朝廷約¶
束之外故有一夫坐罪而昆弟之財併遭沒入¶
者矣有虧陌田錢而百萬之貲悉從沒入者矣¶
謂之奉法可乎至於科富室之錢　朝廷之令¶
所無也拘鹽商之丹　朝廷之令所無也　以¶
産稅多寡爲差令民藏劵此又　朝廷之令所¶
無也昔者　熈寧新法之行可謂嚴矣識者猶¶
曰寛之一分則民受一分之賜况今　朝廷之¶
<pb:KR4d0306_SBCK_002-30a>¶
意本以便民而奉行者乃背戾如此謂之體國¶
可乎雖然四方利病臣不䏻徧知臣閩人也所¶
謂家産滿千錢藏劵五十者閩中之新令也夫¶
産滿千錢大約田㡬百&KR0341;養生送死之費縣官¶
征稅之輸皆取具焉非常之湏又不在是安有¶
餘貲可市劵而藏楮乎况閩之爲俗土瘠人貧¶
號爲甚富者視江浙不䏻百一故此令旣行鬻¶
田宅以收劵者雖大家不䏻免豈便民之策耶¶
或者徒見楮價驟增遂指以爲新令之効臣竊¶
謂不然廼者　朝廷蓋自有良畫矣曰福建上¶
<pb:KR4d0306_SBCK_002-30b>¶
供純許用劵以一歳計之爲數㡬二百萬官之¶
用劵旣多則民之視劵亦重蓋將不强之貴而¶
自貴不迫之藏而自藏矣况民之輸官者錢楮¶
各半是　朝廷輟見緡予州郡者亡慮百萬&KR0091;¶
提之助沛然有餘尚何待它爲科配乎厥今四¶
方之民病此極矣使前數端果出於　公朝之¶
令　陛下與二三大臣聞其爲害至此亦必惻¶
然更張不俟終日况特出於州縣旁緣之&KR0059;何¶
憚何疑而弗捄之乎臣願　陛下渙發徳音明¶
勑諸道監司守臣體認　國家更幣便民之本¶
<pb:KR4d0306_SBCK_002-31a>¶
意凢於詔令之外創意妄爲託名奉法實則壞¶
法者悉從蠲罷其尚有嚴刑厚歛肆苛嬈而恣¶
貪酷者令臺諫紏察以聞重寘之罰庶㡬安元¶
元之生以夀　宗社之脉實天下幸甚取進止¶
西山先生真文忠公文集卷第二¶
<pb:KR4d0306_SBCK_002-31b>¶
# ?
