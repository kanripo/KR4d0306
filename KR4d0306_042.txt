# -*- mode: mandoku-view -*-
#+TITLE: 西山文集
#+DATE: 2015-09-23 10:24:26
#+PROPERTY: JUAN 42


四十二¶
　　　　　　　　　　　　宋　真德秀　撰
　　墓表¶
　　　建昌太守詹侯墓表¶
故建昌太守嚴陵詹侯將葬莆陽陳師復為之¶銘既葬
其孤某復請予表其墓予曰銘墓非古¶也銘而又表之
益非古也然古之欲銘先人功¶德者有鼎彜焉今亡矣
<pb:KR4d0306_WYG_042-1b>
人子思顯其親將焉託¶耶然則雖銘其墓可也銘而又
表之於義何居¶予故曰益非古也且侯之墓師復實銘
之以銘¶者之賢則知得銘者之賢亡疑也子之欲顯其<md:KR4d0306_SBCK_042-1b>¶親可無憾也而奚以表為雖然予之於侯有所¶深敬焉
又有所深惜焉侯之免倅而選於銓也¶銓吏曰是當復
為縣夫倅而縣世之所未嘗有¶吏直邀吾賂焉爾侯獨
曰縣可為也賂不可為¶也卒請宣之南陵以去既至厪
民如在剡時嵗¶方饑賑而恤之尤力也夫自髙而卑逸
<pb:KR4d0306_WYG_042-2a>
而勞世¶俗之所甚恥而不樂焉者也以其所甚恥故求¶
所以免其恥者無不至也以其所不樂故凡可¶以遂其
樂者無不為也士之所以失其常心者¶其不由此歟今
以侯之事觀之非所謂卓然異<md:KR4d0306_SBCK_042-2a>¶於世俗者乎蓋不恥人
之恥而惟賂吏之恥者¶知義也不避人之所不樂而惟
及物之樂者好¶仁也義與仁天下之正理而侯皆有志
焉顧卒¶不得少究其藴以死此余之所以敬之而又惜¶
之也侯之可書衆矣予獨表其一節者以世俗¶之所難
<pb:KR4d0306_WYG_042-2b>
而銘之所未及也銘而表之雖有異乎¶古然書其銘之
所未及以勸為善者是亦古之¶遺意也於是乎書寳慶
三年十二月甲子建安¶真某述¶
　　　宋故蘄州使君正節李侯墓表<md:KR4d0306_SBCK_042-2b>¶嘉定十四年金兵謀侵邊邊報至蘄蘄守李公¶戒將吏
僚屬豫修戰守備二月甲子敵絶淮而¶南破六關圍黄
州蹂蘄水縣公命出兵迎敵遇¶於横槎橋破之居數日
敵擁衆臨沙河經營欲¶渡又破之明日敵兵大至決隍
<pb:KR4d0306_WYG_042-3a>
水焚戰樓皆為¶我師拒遏以退又明日移兵要衝為必
渡計我¶師直前奮擊殺其渠帥一人餘兵遂散敵雖屢¶
挫然自是謀益巧攻益力未幾遂傅城下圍¶之數重敵
燔吾所立柵我師爭之殺將卒數十¶人奪所佩印三月
丙戌朔敵攻西門射卻之有<md:KR4d0306_SBCK_042-3a>¶據胡床督衆者斃以一矢
敵造望樓以窺我我¶為疑兵以視之既又使人持書來
脅降吾守者¶公命戮之而還其書越二日敵以攻具進
我亦¶設械禦之長斧巨石當者糜碎烟焰所及蕩為¶飛
<pb:KR4d0306_WYG_042-3b>
埃夜則壯士擣其營每輒克獲居數日敵攻¶北門鋭甚
我師縋而下殺其人毁其梯衝既又¶迭攻吾四墉皆敗
走前後踰再旬卒不能得志¶於我㑹黄州失守復鳩其
什伍以來我之將士¶軍民殊死鬬亡一毫退沮意敵技
窮埀遁矣不¶幸援師遷延莫至我之叛將復𨗳敵以登
辛丑<md:KR4d0306_SBCK_042-3b>¶城陷公與其子士允猶率衆力戰不克死之嗚¶呼
公藐然一儒生爾使其雍容朝著論說古今¶不過以德
人莊士目之一旦憑危堞嬰敵鋒奇¶變捷出若老於戰
<pb:KR4d0306_WYG_042-4a>
陳者援路既窮竟以身殉其¶堂堂大節視晉之卞侍中
唐之張雎陽無不及¶焉議者徒知公倉猝所立之絶人
而不知其積¶之有素也開禧中某與公為僚於閩帥幕
府居¶相鄰游相樂也公嘗慨然見語曰篤信好學守¶死
善道此吾輩八字箴特患立志非堅爾某敬¶佩其言一
日有詒書廟堂以糜捐自誓者公毅<md:KR4d0306_SBCK_042-4a>¶然正色曰士大夫
此身獨當為君父死爾可輕¶以許人乎此公仗節死義
之心已定於平昔講¶學之素矣及是喟然謂其僚曰吾
<pb:KR4d0306_WYG_042-4b>
以書生再任¶邊壘行年七十亦又何求獨欠一死爾敵
至當¶與同僚僇力以守不濟則以死繼之吁公之素¶心
堅定如此其視事窮勢迫不得已而死者可¶同日語乎
昔者子路問成人孔子既以見利思¶義見危授命告之
矣至其門人子張又以見危¶致命見得思義與祭思敬
䘮思哀並言之聖賢¶平日講論必先以危難自處他皆
言思而此獨<md:KR4d0306_SBCK_042-4b>¶不言思者豈非死生之際惟義是徇有不
待思¶而決乎此公所以自斷而弗疑也公之學主於¶力
<pb:KR4d0306_WYG_042-5a>
行而充以涵養平居接物容色睟穆飲人以¶和見者意
消至其論是非辨邪正則凜焉不可¶回奪某久從公游
覘之熟矣嘗竊以謂仁以為¶己任死而後已者公實有
焉使其見用於朝居¶扶顛持危之地則若汲長孺之不
可招麾蕭望¶之之折而不撓皆公所優為惜也巨木百
圍不¶得以棟楹九廟㬥風疾雨仆之於窮山荒谷之¶中
自公而言固得其所以死而為世道人材計<md:KR4d0306_SBCK_042-5a>¶者可勝痛
哉世皆言公守蘄以扞敵有蔽遮舒¶巢之功某獨謂公
<pb:KR4d0306_WYG_042-5b>
之一死足以激昂天下臣子¶之心使知幸生不足榮而
義死不足畏帥是以¶往人人皆金城也保全二郡直其
細爾還觀一¶時邊鄙之臣蓋有惜死而逃者矣䑕竄偷
生迄¶亦不免含媿入地猶有餘辜公雖没而義烈昭¶然
與天地日月相為亡極是豈不深可貴邪始¶公之議城
守也通判州事秦侯鉅教授阮君希¶甫實與公恊同一
心其參與籌畫則軍事判官¶趙汝標知蘄春縣林棨主
簿甯時鳳其分任守<md:KR4d0306_SBCK_042-5b>¶禦則統領孫中江士旺監轄嚴剛
<pb:KR4d0306_WYG_042-6a>
中是數人者¶職守不同人品亦異然皆生盡力死盡節
無一¶首鼠自全者事方急時或説甯君出城以逭難¶甯
曰平時辱太守深知敵至之日握手丁寧勉¶以忠義今
可負之邪觀甯君此言則公之以誠¶與義感人使至死
不忍背者其必有道矣公既¶闔門蹈難兄之子士宏適
來省覲亦與焉某時¶憂居故山有以其事告者悲慟久
之顧謂家人¶曰天必不絶忠臣之後已乃聞其長子士
昭以¶先返舍獲全噫天道之可慿若是哉初公為惠<md:KR4d0306_SBCK_042-6a>¶民
<pb:KR4d0306_WYG_042-6b>
倉屬某書其事於石變亂之餘公私廬舍俱¶蕩滅而此
倉巋然獨存遺民來歸賴以有濟公¶雖死其惠猶足以
救饑殍活生靈可不謂仁矣¶乎世降俗靡士大夫以全
身保家為賢聞公之¶死相與訾議者不可勝數賴天子
仁聖愍書恤¶典所以褒揚者甚寵然後人知忠義之獲
報而¶公之道始大光明於時故龍圖閣學士四明袁¶公
既銘其藏士昭復謁某表其墓某為袁公之¶賢其言足
以信萬世不待表而見也獨念平生¶與公交踰金石其
<pb:KR4d0306_WYG_042-7a>
可默亡一詞輒叙所聞與誌<md:KR4d0306_SBCK_042-6b>¶銘所未及者以俟後之君
子嗚呼公今已矣士¶大夫聞風興起豈必危難而後見
哉立朝事主¶以盡忠竭節自期涖官臨人去茍且自營
之念¶則是亦公之心也詩曰髙山仰止景行行止夫¶髙
山則仰之光明正大之行則必行之非可以¶徒仰而已
也有志之士其亦勉諸¶
　　　九峯先生蔡君墓表¶
君名沈字仲黙姓蔡氏西山先生子也先生嘗¶特召堅
<pb:KR4d0306_WYG_042-7b>
辭不起世謂之聘君云聘君以師事朱¶文公而文公顧
曰季通吾老友也凡性與天道<md:KR4d0306_SBCK_042-7a>¶之妙他弟子不得聞者
必以語季通焉異篇奥¶傳㣲詞穾義多先令討究而後
親折衷之故嘗¶輯其問答之辭曰翁季録者蓋引以自
匹也當¶是時西山之名聞天下君之昆弟自勝衣趍拜¶
入則服膺父教出則從文公游文公晚年訓傳¶諸經略
備獨書未及為環眡門下生求可付者¶遂以屬君洪範
之數學者久失其傳聘君獨心¶得之然未及論著亦曰
<pb:KR4d0306_WYG_042-8a>
成吾書者沉也君既受¶父師之託廩廩焉常若有負蓋
沉潛反復者數¶十年然後克就其於書也考序文之誤
訂諸儒<md:KR4d0306_SBCK_042-7b>¶之失以發明二帝三王羣聖賢用心洪範洛誥¶
泰誓諸篇往往有先儒所未及者其於洪範數¶也謂體
天地之撰者易之象紀天地之撰者範¶之數數始於一
奇象成於二偶奇者數之所以¶立偶者數之所以行故
二四而八八卦之象也¶三三而九九疇之數也由是八
八而又八之為¶四千九十六而象備矣九九而又九之
<pb:KR4d0306_WYG_042-8b>
為六千¶五百六十一而數周矣易更四聖而象已著範¶
錫神禹而數不傳後之作者昧象數之源窒變¶通之妙
或即象而為數或反數而擬象洞極有書潛虛<md:KR4d0306_SBCK_042-8a>¶有圖非
無作也牽合傅㑹自然之數益晦焉嗟¶夫天地之所以
肇人物之所以生萬事之所以¶失得莫非數也數之體
著於形數之用妙於理¶非窮神知化者曷足以語此君
於二書闡幽發¶㣲至於如此真不媿父師之託哉慶元
初偽學¶之論興文公以黨魁絀聘君亦逺謫舂陵君徒
<pb:KR4d0306_WYG_042-9a>
步數千里以從九疑之麓最楚粤窮僻處山川¶風物悲
凉慘愴居者率不能堪君父子相對獨¶以理義自怡悦
浩然無湘纍之思楚囚之泣也¶聘君不幸没貶所復徒
步䕶柩以歸有遺之金<md:KR4d0306_SBCK_042-8b>¶而義不可受者輒謝卻之曰吾
寧隨所止而殯¶不忍累其先也時年僅三十即屛去舉
子業一¶以聖賢為師平居仰觀俯察默坐終晷瞭然有¶
見於天地之心萬物之情反求諸躬衆理具備¶信前聖
之言不予欺也聘君嘗著律吕書演八¶陣圖皆為文公
<pb:KR4d0306_WYG_042-9b>
所嘆重然學者鮮窺其㣲間以¶叩君毫析縷解使人洒
然無疑至象緯運行陰¶陽嚮背歴歴如指諸掌其志以
經世綜物自任¶而道與時違遂指山林為歸宿卜居九
峯邃奥¶重掩雖當世名卿物色求訪將以用君不屑就<md:KR4d0306_SBCK_042-9a>¶也其文長於論辨詩早慕太白晩入陶韋社中¶至其吟
詠性情摹冩造化則又源流文公感興¶諸作非徒以詩
自命而已某之生也後不及拜¶聘君床下而喜觀其書
嘉定中始見君后山未¶幾過予洪都之郡齋留止數月
<pb:KR4d0306_WYG_042-10a>
暇則相從質問¶得所未悟後三年將之潭詣君以別户
庭㓗幽¶竹樹茂美如適君平子陵之居伯季聯席衣冠¶
偉然若圖繪中見古人物㑹李敬子公晦蔡元¶思繼至
引觴命釂名論迭發雜以辨爭竟日散¶去未知別離之
可重也比年退處念一相從於<md:KR4d0306_SBCK_042-9b>¶蘆峯幔亭間迄不可得
而坐中客如君與公晦¶父皆不復存然後知一日之會
為千載之訣其¶亦可悲也夫君之没實紹定三年五月
壬辰年¶六十有四是月甲寅葬九峯之東原始君之名
<pb:KR4d0306_WYG_042-10b>
若字文公實命之欲其潛心體道黙而成之也¶及君長
子生公復命之曰模欲其循法履度動¶與道合也公之
屬君父子者如此君既克佩師¶訓模亦進未易量次子
抗以明經擢進士第餘¶亦嗜學有立蔡氏自牧堂老人
以道術名西山¶振大之君與二昆又相與闡明之然皆
湮淪弗<md:KR4d0306_SBCK_042-10a>¶偶或以為蔡氏恨予曰是不足恨也魯之曾氏¶
自蒧以後未嘗仕而聖師與其志道統得其傳¶至西猶
羞比管仲是其所得多矣漢陳仲弓子¶孫繼隆貴然公
<pb:KR4d0306_WYG_042-11a>
慙卿卿慙長位髙而名益下君¶子病之若君之家學淵
源河洛羽翼魯鄒繇祖¶暨孫先後一轍言學之有本者
必推焉此其可¶貴豈區區人爵比乎君之言行予友黄
君自然¶狀之模復謂予表其墓予不得辭也故為叙其¶
梗槩俾刻之石後之君子其尚有考於斯¶
　　墓誌銘<md:KR4d0306_SBCK_042-10b>¶　　　通議大夫寳文閣待制李公墓誌銘¶
寳文閣待制李公既没其孤洪宗為書赴某於¶西山精
<pb:KR4d0306_WYG_042-11b>
舍且請銘某曰僕非能銘者也矧方儼¶然在衰絰中敢
辭洪宗書再至援昔人故事以¶請甚力某滋不敢當顧
念昔者假守温陵時公¶與故寳謨閣直學士楊公炳今
顯謨閣直學士¶傅公伯成以法從耆徳居里社年皆垂
八十矣¶泉人號三大老嵗時讌集龎眉華髪奕奕相照¶
若圖畫中人某以後進從之游蓋相與歡甚洛¶陽之别
意各黯然視公色尤若眷眷者自江西<md:KR4d0306_SBCK_042-11a>¶來歸公數以書
問生死今纔幾時而遽不起乎¶則為澘焉出涕而公之
<pb:KR4d0306_WYG_042-12a>
言行事蹟傅公實狀之¶某雖不能銘然賴傅公之文足
以傳信行逺用¶不復固辭蓋公生中原名族能以文學
政事世¶其家而清白廉介之節終其身不少變世之稱¶
公者以是而已至於立朝正色能言人之所不¶敢言則
世或未之知也開禧初元公自湖北召¶對首論建事立
政必廣詢博採以盡下情因言¶朝廷政令之更變者數
事且曰此特其小者爾¶有大此者茍不謀於衆而遽欲
革焉人言未同<md:KR4d0306_SBCK_042-11b>¶人心未一殆恐發之易而收之艱時韓
<pb:KR4d0306_WYG_042-12b>
侂胄用¶事久欲弄兵倖勝以固其權人情洶懼鄧友龍¶
輩以從臾傅㑹据要路異論者輒斥帷幄近臣¶噤不敢
發一語公新從逺方來顧抗論如此識¶者韙其忠迨進
貳版曹又以居獻納之地有大¶利害輒盡言於朝亡所
避既兵敗於外鄧友龍¶以首事生釁蘇師旦以謀將納
賄皆坐逐公以¶為猶在善地未足塞責移書侂胄乞敷
奏顯正¶其罪且謂聖上寛仁若未忍即加誅戮亦宜更¶
議逺竄以解天下之憤時侂胄雖勉絀二人以<md:KR4d0306_SBCK_042-12a>¶逭謗而
<pb:KR4d0306_WYG_042-13a>
意常庇之不衰故士大夫以公言為難¶權臣雖不懌然
憚公之辭直弗敢怒也更化後¶迄如公言嗚呼公其可
謂剛正篤實之士矣予¶故表而出之以示當世云公諱
訦字誠之系出¶唐郇王禕由郇王十一世至漢宰相濤
仕本朝¶為兵部尚書又四世至駕部郎中贈太子少傅¶
諱景山子六人曰昭玘元祐間為起居舍人其¶季曰瑑
則公之曾祖公也世居濟之鉅野建炎¶中文肅公避地
於泉因家焉今為晉江人國朝¶以文治天下方全盛時
<pb:KR4d0306_WYG_042-13b>
名臣輩出率由文學選<md:KR4d0306_SBCK_042-12b>¶元祐内相眉山蘇公為天下宗
師中丞高郵孫¶公亦時偉人右史遊蘇公之門而悟作
文之法¶於孫公淵源所漸至文肅公宣和間顓内外制¶
文名盛天下建炎中興雖由忠力位執政一時¶大詔令
尚出其手故李氏號文章家公逮事文¶肅公然尚幼於
諸從兄弟年相若者已獨嶄然¶見頭角大中公既以疾
不仕望其子甚切公早¶慧知奉承大中意日勤於呫嗶
年寖長益務博¶覽書史采摭前文人所造語及奇字險
<pb:KR4d0306_WYG_042-14a>
韻備作¶文之料具日矻矻不休其為文下筆輒千言賦<md:KR4d0306_SBCK_042-13a>¶詩他人方儲思已成篇矣年十三用文肅公休¶致恩補
承務郎既冠監潭州南嶽廟㑹朝廷始¶嚴銓試法中之
調興化軍仙遊丞年雖少已有¶能聲諸臺多委以事主
管南外睦宗院時有以¶南外宗鬻酒之弊聞於朝更選
任前度支郎趙¶公不敵為宗正革去掊斂積蠧宗室女
有年長¶未嫁者悉擇所配令有所歸公多所建白史文¶
惠當軸陳正獻梁文靖咸以書薦公可用將以¶二令處
<pb:KR4d0306_WYG_042-14b>
公公以親養不樂逺去求通判漳州以¶歸漳舊號閩中
道院為倅者又多以迫為嫌事<md:KR4d0306_SBCK_042-13b>¶非部使者所諉漫不可
否公悉心以佐其長鉅¶細無所隱時劇寇沈師既平而
他盗相挻於鄰¶壤公被帥檄為防備郡以無警帥忠定
趙公以¶其事聞且乞用公知汀州事雖不果行而當路¶
由是益知公才遂擢知黄州孝廟臨御久益勵¶精邊郡
尤不輕畀宰相初以公姓名聞上問如¶何人宰相以有
吏能對可之公既對首論邊郡¶數易之弊乞倣漢制令
<pb:KR4d0306_WYG_042-15a>
郡守兼領武事遵祖宗¶久任邊將之法上意甚悦將赴
郡趙公時再帥¶閩謂公曰黄邊江賈舶至困於重征而
舟無所<md:KR4d0306_SBCK_042-14a>¶泊多以風濤壞盍求所以為泊舟之所公至首¶
訪利病㑹嵗饑遂以官錢募饑民開内澳六百¶丈民不
告病而商客以濟治以最聞部使者交¶薦任滿奏事乞
於冬水落時凡沿江沙淺處増¶置守備光宗開納詢問
甚悉公奏對亦詳遂至¶移刻玉音諭卿退條具以聞公
復條上聞者謂¶將用矣會宰相留公丐罷待命於郊公
<pb:KR4d0306_WYG_042-15b>
對雖稱¶㫖無將順上意者以公知潭州未上丁太中公¶
憂服闋知袁州為政如在黄時江西號粳稻之¶鄉然民
無貯蓄一遇儉嵗常平所儲既尠又必<md:KR4d0306_SBCK_042-14b>¶闗白使者待其
符下每患不及事公撙用度凡¶厨傳苞苴等事一切不
為既有餘則儲米幾二¶萬斛名之曰州濟倉春夏糴貴
則發以糶秋冬¶收成復積之如常平法朝廷知公治行
用為䕫¶路提㸃刑獄未幾除轉運判官蜀四路惟䕫最¶
崎嶇山峽間民貧窶然水耕火耨官茍無擾亦¶僅僅足
<pb:KR4d0306_WYG_042-16a>
公約束郡縣省追胥理寃枉禁苛暴一¶切以静治人用
率服漕置司䕫于屬郡有鬻鹽¶之利嵗計取足羨錢猶
多吏或不良以羨為市¶公悉以代上供之虛樁補綱運
之隠没幾二十<md:KR4d0306_SBCK_042-15a>¶萬緡移荆湖北路兵釁將啓調度多屬
之王人¶而外計實任轉輸之責公選用屬吏鈎考稽隠¶
計事無乏㑹攝總饟前使者盗用庫錢二萬緡¶充饋賂
至以買妾將為欺隠於官文書未及而¶死吏皆懼累公
以其死也不欲㬥其事密聞於¶當路以其緡為應副其
<pb:KR4d0306_WYG_042-16b>
䘮事而已人以公為長¶者召對除吏部郎遷大理少卿
尋遷卿㑹詔獄¶辭所連有當權及時宰所仇者欲因中
傷之公¶無所觀望案上復却弗顧也卒獲其平在廷尉¶
三年每獄上雖以情法酌其輕重為當必白於<md:KR4d0306_SBCK_042-15b>¶廟堂曰
有司但知守法朝廷當從寛典若有司¶欲骫法是恩歸
於已而怨歸於上朝廷欲盡法¶而行則又人無所措手
足矣其言委曲而不激¶故多施行寺修斷例久而未就
公乞顓命編修¶官且立程限又以例四萬餘汎然無綂
<pb:KR4d0306_WYG_042-17a>
難於徧¶閱若徒流罪誤有出入有司處斷雖或過差
未¶至相逺至於當死而生生而死其相去殊絶請¶以
大辟案分為十其七編麗死比而獲生者以¶示好生
之仁其三編附生比而論死者以存止¶殺之意前此
未有以為言自公發之號稱職未<md:KR4d0306_SBCK_042-16a>¶幾權户部侍郎方
時多事調度百出公盡心於¶其職部舊有總轄司以
鈎考五子司錢物出入¶之數知其虚實後廢公請復
置之吏率惡其害¶己郎官有不快意者中言事官遂
<pb:KR4d0306_WYG_042-17b>
以論罷朝¶廷知其誣不半嵗授祠禄再閱月起帥廣
西時¶江西賊李元勵未平連湖廣數路皆警公分遣¶
兵戍措置寨柵諭集土丁据守險要盜不能犯¶其治
郡一以寛厚廉靖為本而積年逋寇設為¶方略督責
悉擒連嵗大稔邊徼無事除集英殿¶修撰繼陞寶謨
閣待制且因任焉公力求出外<md:KR4d0306_SBCK_042-16b>¶遂以敷文閣待制
知建寧府建俗剽悍輕於殺¶人有鬬者公責旁人諭
解其爭且明長少上下¶之分俾知有禮方楮劵稱提
<pb:KR4d0306_WYG_042-18a>
之令下部使者奉¶行過當或計物力科買或責兑劵
之家日約以¶若干錢或欲盡官帑所蓄兑於民以昂
其賈公¶以民既徧受其害官亦將空虚多尼不即行
或¶讒諸朝謂公害稱提之政然閩中自更幣後為¶政
者爭事苛急而告訐之俗興編民貿易小不¶如法輒
坐黥𨽻没入由是畏楮如毒虺得之者¶惟恐推去不
速也自公下車行其所無事然後<md:KR4d0306_SBCK_042-17a>¶人視楮為可用無
復前時疑畏之患要為有功¶於稱提者而朝廷未之
<pb:KR4d0306_WYG_042-18b>
知也因公丐罷命進職¶三等奉萬夀祠以歸既退居
於家始買地臨河¶更宅劣可居築樓東偏扁其下曰
臞庵對河為¶圃手植花竹日徜徉其間性不飲客至
賦詩奕¶棊而已祠袠滿告老上命復畀祠者再嘉定
十¶三年十月八日甲子以疾卒於正寢享年七十¶有
七積階太史大夫職寶文閣待制爵隴西縣¶開國伯
食邑八百户致仕進通議大夫遺奏聞¶贈宣奉大夫
曾祖瑑故朝請大夫贈少師妣仲<md:KR4d0306_SBCK_042-17b>¶氏贈鎮國夫人孔
<pb:KR4d0306_WYG_042-19a>
氏贈鄆國夫人祖邴資政殿¶學士左中大夫累贈太
師諡文肅妣任氏贈魯¶國夫人考紃承議郎累贈太
中大夫妣陳氏贈¶碩人公娶陳氏再曾氏並贈碩人
子二人長慶¶宗迪功郎早世次洪宗承務郎前監福
州嶺口¶倉女五人進士謝汝嘉承奉郎知湖州歸安
縣¶丞梁侹迪功郎前監台州黄巖鹽場曾子厚迪¶功
郎福州左司理參軍傅齊進士諸葛琰其壻¶也孫男
三人龕迪功郎新興化軍莆田縣主簿¶集孫壽孫尚
<pb:KR4d0306_WYG_042-19b>
幼洪宗以是年十二月十六日壬<md:KR4d0306_SBCK_042-18a>¶申奉公柩歸於南
安縣上塘村之原從治命也¶有文藁七十巻續通鑑
長編分類三十八巻談¶叢七巻藏于家初公其家世
文儒少年勵志欲¶由科第進諸兄弟方以文爭勝不
相下伯父萬¶如先生縝獨愛公授以手所校西漢書
曰此予¶平日所用心子姪非好學不以畀也公朝夕
讀¶益從師友學為舉子文三預漕薦一為榜首再¶試
禮部不第遂棄去不復為而剸以他著撰及¶吏能取
<pb:KR4d0306_WYG_042-20a>
知諸公其學問雖不顓名一家獨謂二¶程先生發明
聖道之傳葢漢以來儒者所不及<md:KR4d0306_SBCK_042-18b>¶實生於黄遂於黄
立祠且求朱文公先生之文¶以記之推原本始以示
學者趨向居官不為詭¶激而可以惠利者無不為其
大者固已大書深¶刻其小者若漳之建庵宇給閒田
以便往來黄¶之創瓴屋居戍兵以省科擾袁之寛過
税優行¶商以免寇害在䕫在桂建營叢塚以塟流尸
築¶銓館以待寒士架輿梁以利病涉積羨錢以賑¶無
<pb:KR4d0306_WYG_042-20b>
告治道路以便行旅蠲逋税以寛民力不可¶殫書性
疏通易直所至不求官吏短長部使者¶有所施為可
行則行不可行亦以書順𨗳之使<md:KR4d0306_SBCK_042-19a>¶知悟賢者多樂從
之執已見者間以取怒守黄¶日轉運使者嚴偽錢之
禁公謂私錢與官錢雜¶用已久一旦驟嚴禁公私折
閱多人情不安在¶邊郡為非便漕怒以公為縱盜鑄
公恬不䘏已¶而漕竟以此罷廣西地曠且逺吏尠奉
法楊公¶方時將漕性廉介不可干以私而嫉惡太過
<pb:KR4d0306_WYG_042-21a>
發¶摘多官吏重足而立公以臭味之同相與厚然¶意
以為治道去太甚遐方僻壤士大夫一遭按¶治至有
全家流落不能歸者亦當時有縱舍由¶是未嘗以小
過按吏也至建寧卒以與使者議<md:KR4d0306_SBCK_042-19b>¶不合而去蓋其志
在於惠養小民全安下吏而¶已利害則不問焉初文
肅公薨未諡淳熈中近¶臣言及叱苗劉事孝宗嘉嘆
特令定諡事下奉¶常奉常采諡法應事有功定諡文
敏公謂建炎¶叱折兇渠褒詔具在叶謀復辟忠烈嶢
<pb:KR4d0306_WYG_042-21b>
然豈曰¶應事既登朝請改之遂更用奉常考功之議
易¶敏以肅又以文肅公遺藁久未流布懼嵗月逾¶逺
易於散逸鋟木於黄朱文公實為之序墓隧¶之碑未
立謁於周益公公既銘之而復親為之¶書文肅公雖
寓於泉以其左僻有意洪饒之居<md:KR4d0306_SBCK_042-20a>¶公買田築室於豫
章俾次子居之名其堂曰成¶志而身歸温陵奉墳墓
凡子孫所以顯揚先烈¶而繼其志者靡不竭盡其力
可謂能孝矣家居¶守儉約不以一事紊官府任子恩
<pb:KR4d0306_WYG_042-22a>
既官其子及¶長孫遂於諸妷中擇好學而文者亢宗
奏之然¶後官其外孫曾荷孫文肅公居泉僅有埭田
嵗¶租千斛五房共之至公悉推所當有以予貧者¶宗
族及外姻之婚嫁死喪多隨力賙濟之所以¶奉養則
泊如也年踰六十即製衣衾棺斂之具¶前五年卜吉
壤營夀藏命之曰樂丘時造焉秋<md:KR4d0306_SBCK_042-20b>¶九月屬疾己夘晨
起曳杖逍遥於門見者謂其¶良已後九日子姪環侍
命坐語如平時諸姪¶退甫及門已溘然而逝聞者傷
<pb:KR4d0306_WYG_042-22b>
惜之惟李氏自¶樂靜先生以昌言直道入元祐黨籍
厥後代有¶顯人至公上承累世緒業遂厯清貫為天
子侍¶從之臣斯亦榮矣然使公平生所厯或少自畔¶
於先訓雖襲紫傳龜顯融奕奕以之衒俗可也¶豈昔
人所謂不朽者哉教衰俗圮士大夫出身¶名閥妄自
菲薄以汙辱其先者為不少矣故某¶於公重有感也
若是予焉得不銘銘曰<md:KR4d0306_SBCK_042-21a>¶抑抑李公克繼前烈¶餐菊紉蘭潄芳濯潔退然其容
<pb:KR4d0306_WYG_042-23a>
山澤之臞義激於中可敵萬夫¶噫嗟柄臣盜弄戈甲
公獨從容¶遏其芽蘖惟恢首釁惟冀鬻官<md:KR4d0306_SBCK_042-21b>¶可使斯人
善地自安言雖莫售¶聞者增氣大化既更迄如公議¶
逆逆龍鱗攖之匪難料虎之頭¶厥惟孔艱人謂公榮
簮筆持槖¶孰知公心優㳺一壑世教日淪夷祖跖孫¶
誰如李公不辱其門樂哉斯丘¶公斯自卜欝欝佳城
芃芃松柏銘以昭之過者必肅<md:KR4d0306_SBCK_042-22a>¶　　　宋文林郎墓誌銘
<pb:KR4d0306_WYG_042-23b>
慶元二年五月某日金華宋君以文林郎廣西¶西路鹽
事司主管官終於廉州官舍是嵗十一¶月某日歸窆於
隆興府新建縣龍子岡後三十¶有三年君之子自適介
章泉趙公昌父有謁於¶建人真某曰先君子之逝也黨
論方譁先友大¶愚吕公子約書來告母遽銘自適不敢
違嵗月¶飈馳丘中之木䕃數畝矣而墓道至今無文可¶
刻懼終冺焉亡以詔來者敢請銘某曰僕之生¶也後不
撰杖履從先大夫㳺且樸學無詞華<md:KR4d0306_SBCK_042-22b>¶懼不足以有發敢
<pb:KR4d0306_WYG_042-24a>
辭自適贏糧逆旅凡三月屢¶請弗予置且出其書數通
其一曰宋某字茂叔¶生於紹興壬申年十二三已卓然
自立為鄉里¶先進所知從吕伯恭學其論通鑑貫穿不
窮伯¶恭大奇之紹煕改元第進士主筠州髙安簿豫¶章
帥王謙仲邱宗鄉尤延之皆待以上客宗鄉¶使虜以為
書狀官歸循從事郎掾融州袠滿辟¶廣西鹽事主管官
漕張君量胡元之又待以上¶客蓋其氣象和平議論堅
正明敏足以決事廉¶勤足以勵俗不幸年四十餘卒官
<pb:KR4d0306_WYG_042-24b>
平時於經史<md:KR4d0306_SBCK_042-23a>¶皆究極本原尤工詩篇興寄殊髙逺嘗次
陸務¶觀韻曰欲求平易多成拙稍涉新奇却未工得¶句
直須參造化此身何必計窮通胸次所藴可¶見矣視其
名若字則故相益國周公也其友玉¶山徐斯逺南城包
顯道又或傳其事或為詞以¶哀之而徐之言曰茂叔之
材内介而外通平居¶一語不輒發及其慷慨論天下事
是非可否無¶所回隠雖平生故人執政柄在顯塗一事
不可¶君意必騰書責之弗置也至於通練世故熟識¶閭
<pb:KR4d0306_WYG_042-25a>
里情偽吏治得失則雖世之以吏能著稱者<md:KR4d0306_SBCK_042-23b>¶無以過焉
茂叔其可謂有周天下之材矣某讀¶已矍然曰益公之
言金石也雖㣲徐君之傳人¶其有不信者乎夫傳猶贅
也銘之滋贅也雖然¶自適之志厪矣不可以虛辱則考
其世系曰曾¶祖裕贈奉直大夫祖有朝奉郎知郴州其
殁也¶東萊吕成公誌其墓考沆學篤行高鄉人尊之¶曰
厲齋先生君之母在郴州獲異夢焉既生有¶異質甫年
六七嵗見經子輒成誦若夙昔郴州¶倅長沙君年十四
<pb:KR4d0306_WYG_042-25b>
五南軒張宣公一見許其資¶可以任道既又執經東萊
之門方是時四方雋<md:KR4d0306_SBCK_042-24a>¶茂聚於麗澤者數十百人君未至
一旦頴然出¶其列成公寢疾獨以任重道逺屬君及大
愚云¶其掾融州守貳不相能事積弛官奉兵食至或¶經
年弗予君白守此户曹責也則為分畫措置¶凡廩奉先
兵後官兵先外寨官先下僚而後以¶次徧及燕饋他費
則以幣餘當之郡仰鹽利以¶給嵗入比大虧君為爬梳
剔治未幾復其舊先¶是郡官袠滿多不能歸君請次第
<pb:KR4d0306_WYG_042-26a>
償其逋奉且¶帥同僚助以私錢不半嵗得替官亡留者
一日¶郡卒謀倡亂其徒羣詬曰自户曹來吾輩妻子<md:KR4d0306_SBCK_042-24b>¶始
亡飢凍者若等忍負之乎治獄細大必躬戒¶吏胥毋得
輒拷問囚能書者聴自書不能者許¶以吏代而面覈之
片辭不同輒坐書者以故人¶得輸其情雖重辟未嘗施
一捶也田主愬其佃¶不輸租君命兩造至庭詰之顧其
貌頗相若密¶使人盡取主家文書來驗之則庶弟也命
還本¶生而均其產以漕檄行視諸州獨雷守陳亮弼¶有
<pb:KR4d0306_WYG_042-26b>
治郡材已乃聞其削袠以免蓋帥司水軍戍¶於雷主兵
官以等夷視守守顧奉承之陳至稍¶絀其禮主兵官怒
讒於帥劾之君為雪其誣且<md:KR4d0306_SBCK_042-25a>¶曰兵廩於雷而不受節制
非便也帥不獲已騰¶君書於朝以誤奏自劾讒者坐削
官而令雷州¶節制水軍如君議帥故嘗薦君以是寖不
説隂¶使人物色其過始君以檄出州縣禮饋如使者¶君
一切拒弗納且責其文書傳吏牘人始疑其¶矯及是亡
秋毫可指摘廉聲益㬥著疑者始大¶服及為主管官故
<pb:KR4d0306_WYG_042-27a>
時月俸緡錢幾四百君按法¶令纔受九十千而已醝政
垢弊久討尋其故大¶要命脈在鹽亭户還其未給本錢
而寛其逋於¶官者月再更鹽利亦頓復萬安黎寇作使
者以<md:KR4d0306_SBCK_042-25b>¶屬君方盛暑調兵食勞憊不遑恤疾甚猶自力¶治
文書卻藥弗御掩闗埽地以待終時母夫人¶王氏留桂
府君涕泣思念不少置埀死猶問得¶毋有從夫人所來
者乎蓋自適叙君之事如此¶而其遺文有曰人心至靈
萬善畢具人之所以¶異於聖賢者罪在自棄而不知求
<pb:KR4d0306_WYG_042-27b>
爾求之如何¶博學而審問明辨而謹思窮理以致其知
力行¶以踐其實自卑而髙積小而大造次顛沛而無¶自
畫之閒則幾矣若夫溺心於簡易之説謂道¶可以悟入
聖賢可以立致戒多學之累而廢見<md:KR4d0306_SBCK_042-26a>¶聞之益守見性之
説而忘存養之功雖有得焉¶烏知其非臆度料想之私
乎而其自贊則曰忠¶信進徳之基孝悌為仁之本行貴
日益文貴日¶損聖賢之言雖不吾欺吾必求其真知念
慮之¶過雖不吾罪吾必求其亡媿嗚呼觀乎此則君¶之
<pb:KR4d0306_WYG_042-28a>
所以為學與其為人可知矣若是其可不銘¶君娶何氏
生子五曰自適自道自逢自述¶自遜皆能世其學自逢
易名恭登嘉定辛未第¶嘗官國子學通判楚州今降授
宣教郎女五歸¶曹惟寅趙與&KR1629;梁沈早夭者二人孫男
十有一<md:KR4d0306_SBCK_042-26b>¶自君塟於洪諸孤不忍去因定居新建陽易俗¶
坊云銘曰¶
世之誦君曰材與文顧是二者孰其本根蓋¶循循乎
下學上達而凜凜乎不睹不聞履進¶修之實地戒超
<pb:KR4d0306_WYG_042-28b>
悟之空言斯其所以異於今¶人之學而不辱其師之
門者歟¶
　　　湯武康墓誌銘¶
予年二十六始識升伯於都城方是時升伯以¶詩文稱
諸公間雄麗秀拔有古作者風致後十¶餘年濫官于朝
又得其所為通變十二策者讀<md:KR4d0306_SBCK_042-27a>¶之論説娓娓援古質今
奮然有為國建策圖久¶安之志於是撫巻三歎曰此賈
誼長太息書也¶恨時無知君者亦自咎前日知之未至
<pb:KR4d0306_WYG_042-29a>
也又五¶六年再見於延平旋過予西山精舍相與論洙¶
泗伊洛之源流與朱陸氏之所以同異者旁及¶方外之
學融㑹貫通卓然自有見處殆非前日¶升伯矣越二年
起帥湘中求士之可與偕者莫¶吾升伯若也凡再聘始
來來則朝夕與處坦乎¶其恬夷窈乎其静深望而識其
為知道者氣象¶則又為之驚嘆曰升伯別我幾時而涵
養至是<md:KR4d0306_SBCK_042-27b>¶耶蓋前後二十寒暑而五見君見輒有異非其¶
信道篤進徳勇其能日充月益如是乎予嘗病¶世之學
<pb:KR4d0306_WYG_042-29b>
者誦詠聖賢遺言而未嘗反躬以騐其¶實故雖見聞知
識若日進而不可禦回視其人¶氣質之偏心術之蔽或
終其身而亡改焉則亦¶何貴於學耶若吾升伯蓋用心
於内而求踐其¶實者也故其積中形外有不可揜使天
假之年¶卒至於徳盛仁熟之地則其所立詎可量也哉¶
此吾於升伯之没所以齎咨涕洟而悼斯文之¶不幸也
君名于字升伯姓湯氏饒之安仁人曾<md:KR4d0306_SBCK_042-28a>¶祖考某祖考某
考某自號臨齋予所為序其遺¶文者也湯為安仁望族
<pb:KR4d0306_WYG_042-30a>
用儒科顯者相踵自君¶之大父諸父藴德種學益楙以
閎而皆不偶君¶少從鄉先生肄業已知講求先朝名卿
言行而¶慨慕其為人再舉進士慶元二年中其科調黄¶
州黄陂尉益務涵飫經術朝暮吟諷山房中家¶人少覿
其面臨齋於古學無不通君為舉子時¶罕以語之至是
始盡發其藴大要談義理不騖¶於虛無髙逺而必反求
之身心考事實不泥於¶成敗得失而必鈎索其隠㣲論
文章不溺於華<md:KR4d0306_SBCK_042-28b>¶靡新奇而必先乎正大要其歸以切實
<pb:KR4d0306_WYG_042-30b>
用闗世¶教為主君於是盡得家學之傳俄居臨齋憂服¶
除調主婺州金華縣簿辟江州都統司機宜文¶字又丁
母董氏憂服除調武昌軍節度推官遂¶教授南劍嘉興
二郡學改通直郎知湖州武康¶縣未上卒年五十有五
寳慶二年四月十四日¶也君自為書生慨然有志於及
物其在武昌究¶心謨畫酌情引義參以法意凡所剖決
人無異¶辭嘗以漕檄問事信陽信陽守方營郡治民病¶
於役相率詣君自言君即道中移書諭守骫曲<md:KR4d0306_SBCK_042-29a>¶幾千言
<pb:KR4d0306_WYG_042-31a>
守感君誠意立為罷役鄂有樁管錢十¶萬緡以備水旱
緫所因他事為詞盡取之守不¶敢争君獨以書白總領
趙侯彥橚語甚切曰毋¶使鄂之吏民謂取樁管錢失旱
澇備自公始及¶為校官日與諸生講論道義晨入直舍
至晝漏¶盡乃歸間造諸齋從容啓叩勉以進業雖吏胥¶
市人子有可教者亦收寘黌舍中為親授經史¶其所成
就居多蓋君徳宇粹然從遊之士望其¶眉睫已有所興
起不待繩以規矩而後聽且服¶也棲遲選調幾三十年
<pb:KR4d0306_WYG_042-31b>
守道固窮未嘗有覔舉<md:KR4d0306_SBCK_042-29b>¶意同僚信之顧因君以求郡薦
皆為盡力㑹當¶路有知君者連上剡牘遂以改官君固
未始汲¶汲也家故清貧闔門數百指悉仰食於君疏食¶
菜羮同堂一飽而歡意常周浹遲次約居動五¶六載飲
水著書陶然自樂雖妻子衣百結不以¶介其心自奉儉
樸舉酒觴客惟一古甆甌燕居¶緇裘布裳驟見者不知
其已仕也晩年憂患日¶侵尤人所難處而君以理開釋
脱然亡固滯意¶嗚呼欲知吾升伯者仕觀其自竭窮觀
<pb:KR4d0306_WYG_042-32a>
其自守¶斯得之矣自其少時博參聖賢言論以為指歸<md:KR4d0306_SBCK_042-30a>¶精思力踐不進不已既又聞瞿曇氏之學以了¶悟為聞
亦從而究其説久之訢然若有得也閒¶嘗語予曰儒佛
之道雖殊要皆以求本心為主¶倘能悟所謂活法者則
雖混融為一可也予雖¶未悉其指然視君所養虛閑怡
悦有超然自得¶之趣則其所造詣誠有未易窺者至於
孝友之¶至情愛君憂國之大義悃誠至到一念弗渝自¶
兒童時篤志色養侍親疾數月不解衣居䘮哀¶毁尤劇
<pb:KR4d0306_WYG_042-32b>
諱日必前期齋戒終其身孺慕弗衰宦¶遊四方每晨興
炷薌遥想先世邱墓所在各再<md:KR4d0306_SBCK_042-30b>¶拜以展哀敬方䘮父時
三弟四媦皆少君一力¶撫視以養以教俾至於有成諸
弟連嵗收科各¶以學行聞女兄弟中類能涉書史閑壼
則皆君¶發之也開禧中權臣將開兵釁君為書萬餘言¶
伏光範門以獻不報明年師出不利人服君先¶見而更
化後卒未有為君言者君謂吾不幸獲¶知言之名敢因
以為利哉雖沉伏下僚每聞時¶事有不滿人意者當世
<pb:KR4d0306_WYG_042-33a>
善類有不獲其所者輒¶為竟日弗怡觀君於倫理恩義
之間周盡如此¶是其性於天成於學有以過人者又非
方外之<md:KR4d0306_SBCK_042-31a>¶説所能與也君在嘉禾最為邦人所敬愛寓公¶
之賢有俞公建者尤為金石交君既通朝籍往¶謁焉疾
遽作遂沒於俞氏之館將屬纊神采清¶明如常時六月
五日弟巾䕶其柩以歸自棺及¶斂費多出俞氏明年三
月己未祔塟於貴溪龍¶回考君兆域之北娶姜氏二子
潛年一十六卒¶洧生有異質自幼出語驚人年十四以
<pb:KR4d0306_WYG_042-33b>
戴氏記¶舉於鄉甫冠亦卒今奉君之䘮者孫震孫而已¶
悲夫二女適張龕許咸次孫復尚幼君初號隨¶適居士
晩更號存齋其為文章敷腴醇正尤工<md:KR4d0306_SBCK_042-31b>¶古律詩論事有
根據切物情説經多先儒所未¶發有集二十巻泮宫講
義二巻史漢雜考二巻¶記聞十巻楮幣罪言一巻與所
謂通變䇿者藏¶於家雖然君之所以不朽者弗在是也
銘曰
心¶休兮理融舞雩兮春風全吾真兮自樂等夢幻¶兮
<pb:KR4d0306_WYG_042-34a>
窮通潦盡兮潭清天空兮月明悵舊遊之莫¶續冩予
恨於斯銘¶
　
　
　
　
　
　
<pb:KR4d0306_WYG_042-34b>
　
　
　
　
　
　
　
　西山文集巻四十二<md:KR4d0306_SBCK_042-32a>¶<md:KR4d0306_SBCK_043-1a>¶
<pb:KR4d0306_WYG_043-1a>
欽定四庫全書
　西山
