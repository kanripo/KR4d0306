# -*- mode: mandoku-view; -*-
#+TITLE: 西山先生眞文忠公文集
#+DATE: 2015-09-11 14:15:59.222621
#+PROPERTY: ID KR4d0306
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 42
#+PROPERTY: FILE SB04n0512-042西山先生眞文忠公文集-卷第四十二.
<pb:KR4d0306_SBCK_042-1a>¶
西山先生眞文忠公文集卷第四十二¶
墓表¶
　　建昌太守詹侯墓表¶
故建昌太守嚴陵詹侯將&KR0089;莆陽陳師復為之¶
銘旣塟其&KR0012;某復請予表其墓予曰銘墓非古¶
也銘而又表之益非古也然古之欲銘先人功¶
徳者有鼎&KR0212;焉今亡矣人子思顯其親將焉託¶
耶然則雖銘其墓可也銘而又表之於義何居¶
予故曰益非古也且侯之墓師復寔銘之以銘¶
者之賢則知得銘者之賢亡疑也子之欲顯其¶
<pb:KR4d0306_SBCK_042-1b>¶
親可亡憾也而奚以表爲雖然予之於侯有&KR0001;¶
深敬焉又有&KR0001;深惜焉侯之免倅而選于銓也¶
銓吏曰是當復爲縣夫倅而縣世之所未嘗有¶
吏&KR0514;邀吾賂焉爾侯獨曰縣可爲也賂不可爲¶
也卒請宣之南陵以去旣至廑民如在剡時&KR0010;¶
方饑振而䘏之&KR0057;力也夫自髙而卑逸而勞世¶
俗之&KR0001;甚耻而不樂焉者也以其所甚耻故求¶
所以免其耻者無不至也以其所不樂故凢可¶
以遂其樂者無不爲也士之所以失其常心者¶
其不由此歟今以侯之事觀之非所謂卓然異¶
<pb:KR4d0306_SBCK_042-2a>¶
於世俗者乎盖不耻人之耻而惟賂吏之耻者¶
知義也不避人之所不樂而惟及物之樂者好¶
仁也義與仁天下之正理而侯皆有志焉顧卒¶
不得少䆒其韞以死此余之所以敬之而又惜¶
之也侯之可書衆矣予獨表其一節者以世俗¶
之所難而銘之所未及也銘而表之雖有異乎¶
古然書其銘之所未及以勸爲善者是亦古之¶
遺意也於是乎書寳慶三年十二月甲子建安¶
眞某述¶
　　宋故蘄州使君正節李侯墓表¶
<pb:KR4d0306_SBCK_042-2b>¶
嘉定十四年女眞謀㓂邉邉報至蘄蘄守李公¶
戒將吏僚屬䂊修戰守備二月甲子虜絶淮而¶
南䧟六&KR0028;圖黃州蹂蘄水縣公命出兵迎敵遇¶
于横槎橋破之居數日虜擁衆臨沙河經營欲¶
渡又破之明日虜兵大至决隍水焚戰樓皆為¶
我師拒遏以退又明日移兵要衝為必渡計我¶
師&KR0514;前&KR0108;擊殺其渠帥一人餘鳥獸散虜雖屡¶
挫然自是謀益巧攻益力未㡬遂傳(音/附)城下圍¶
之數重虜燔吾所立栅我師争之殺將卒數十¶
人奪所佩印三月丙戍朔虜攻西門射郤之有¶
<pb:KR4d0306_SBCK_042-3a>¶
據胡床督衆者斃以一矢虜造望樓以窺我我¶
為疑兵以視之旣又使人持書来脅&KR1113;吾守者¶
公命戮之而還其書越二日虜以攻具進我亦¶
設械禦之長斧巨石當者糜碎煙&KR0395;所及蕩為¶
飛埃夜則壯士擣其營毎輙克&KR0023;居數日虜攻¶
北門銳甚我師縋而下勦其人毀其梯衝旣又¶
迭攻吾四墉皆敗走前後踰再旬卒不能得志¶
於我㑹黃州失守復鳩其醜&KR0124;以来我之將士¶
軍民殊死闘亡一毫退沮意虜技窮垂遁矣不¶
幸援師遷延莫至我之叛將復導賊以登辛丑¶
<pb:KR4d0306_SBCK_042-3b>¶
城䧟公與其子士允猶率衆力戰不克死之嗚¶
呼公藐然一儒生爾使其雍容朝著論說古今¶
不過以徳人莊士目之一旦憑危堞嬰敵&KR0289;竒¶
變捷出若老於戰陳者援路旣窮竟以身殉其¶
堂堂大節視晉之卞侍中唐之張睢陽無不及¶
焉議者徒知公倉猝所立之絶人而不知其積¶
之有素也開禧中某與公為僚于閩帥幙府居¶
相鄰游相樂也公嘗&KR0099;然見語曰篤信好學守¶
死善道此吾輩八字箴特患立志非堅爾某敬¶
佩其言一日有詒書廟堂以糜&KR0162;自誓者公毅¶
<pb:KR4d0306_SBCK_042-4a>¶
然正色曰士大夫此身獨當為君父死爾可輕¶
以許人乎此公伏節死義之心巳定於平昔講¶
學之素矣及是喟然謂其僚曰吾以書生&KR0298;任¶
邉壘行年七十亦又何求獨欠一死爾㓂至當¶
與同僚戮力以守不濟則以死&KR0071;之吁公之素¶
心堅定如此其視事窮埶迫不得巳而死者可¶
同日語乎昔者子路問成人孔子旣以見利思¶
義見危授命告之矣至其門人子張又以見危¶
致命見得思義與&KR0021;思敬喪思哀並言之聖賢¶
平日講論必先以危難自處他皆言思而此獨¶
<pb:KR4d0306_SBCK_042-4b>¶
不言思者豈非死生之際惟義是徇有不待思¶
而决乎此公所以自㫁而弗疑也公之學主於¶
力行而充以&KR0636;養平居接物容色睟穆飲人以¶
和見者意消至其論是非辨邪正則凛焉不可¶
回奪某乆&KR0025;公游覘之熟矣嘗竊以謂仁以為¶
巳任死而後巳者公實有焉使其見用於朝居¶
扶顚持危之地則若汲長孺之不可招麾蕭望¶
之之折而不撓皆公所優為惜也巨木百圍不¶
得以棟㨕九廟暴風疾雨仆之於窮山荒谷之¶
中自公而言固得其所以死而為世道人材計¶
<pb:KR4d0306_SBCK_042-5a>¶
者可勝痛㦲世皆言公守蘄以扞賦有蔽遮舒¶
巢之功某獨謂公之一死足以激昻天下臣子¶
之心使知幸生不足榮而義死不足畏帥是以¶
往人人皆金城也保全二郡&KR0033;其細爾還&KR0026;一¶
時邉鄙之臣盖有惜死而迯者矣䑕雀偷生迄¶
亦不免含媿入地猶有餘辜公雖殁而義烈昭¶
然與天地日月相為亡極是豈不深可貴耶始¶
公之議城守也通判州事秦侯鉅教授阮君希¶
甫實與公恊同一心其參與籌&KR0030;則軍事判官¶
趙汝標知蘄春縣林棨主簿寗時鳯其分任守¶
<pb:KR4d0306_SBCK_042-5b>¶
禦則統領孫中江士旺監轄&KR0202;剛中是數人者¶
職守不同人品亦異然皆生盡力死盡節無一¶
首䑕自全者事方急時㦯說寗君出城以逭難¶
寗曰平時辱太守&KR0055;知賊至之日握手丁寜勉¶
以忠義今可&KR0018;之邪觀寗君此言則公之以誠¶
與義感人使至死不忍背者其必有道矣公旣¶
闔門蹈難兄之子士宏適来省覲亦與焉某時¶
憂居故山有以其事告者悲慟乆之顧謂家人¶
曰天必不絶忠臣之後巳乃聞其長子士昭以¶
先返舎&KR0023;全噫天道之可憑&KR0002;是哉初公為惠¶
<pb:KR4d0306_SBCK_042-6a>¶
民倉屬某書其事於石變亂之餘公私廬舎俱¶
蕩㓕而此倉巋然獨存遺民来歸頼以有濟公¶
雖死其惠猶足以救饑殍活生靈可不謂仁矣¶
乎世&KR1113;俗靡士大夫以全身保家為賢聞公之¶
死相與訾議者不可稱數頼天子仁聖愍書恤¶
典所以褒&KR0045;者甚寵然後人知忠義之&KR0023;報而¶
公之道始大光明于時故龍圖閣學士四明&KR0061;¶
公旣銘其藏士昭復謁某表其墓某惟袁公之¶
賢其言足以信萬世不待表而見也獨念平生¶
與公交踰金石其可黙亡一辭輙叙所聞與誌¶
<pb:KR4d0306_SBCK_042-6b>¶
銘所未及者以竢後之君子嗚呼公今巳矣士¶
大夫聞風興起豈必危難而後見㢤立朝事主¶
以盡忠竭節自期涖官臨人去苟且自營之念¶
則是亦公之心也詩曰髙山仰止景行行止夫¶
髙山則仰之光明正大之行則必行之非可以¶
徒仰而已也有志之士其亦勉諸¶
　　九&KR0280;先生蔡君墓表¶
君名沉字仲黙姓蔡氏西山先生子也先生嘗¶
特召堅辭不&KR0120;世謂之聘君云聘君以師事朱¶
文公而文公顧曰季通吾老友也凢性與天道¶
<pb:KR4d0306_SBCK_042-7a>¶
之妙他弟子不得聞者必以語季通焉異篇奥¶
傳㣲辭突義多先令討䆒而後親折衷之故嘗¶
輯其問答之辭曰翁季録者盖引以自匹也當¶
是時西山之名聞天下君之昆弟自勝衣趍拜¶
入則服膺父教出則從文公游文公晚年訓傳¶
諸經畧備獨書未及為環眡門下生求可付者¶
遂以屬君洪範之數學者乆失其&KR0019;聘君獨心¶
得之然未及論著亦曰成吾書者沉也君旣受¶
父師之託廪廪焉常若有&KR0018;盖沈潜反復者數¶
十年然後克就其於書也攷序文之誤訂諸儒¶
<pb:KR4d0306_SBCK_042-7b>¶
之說以發明二帝三王群聖賢用心洪範洛誥¶
秦誓諸篇徃徃有先儒所未及者其於洪範數¶
也謂體天地之撰者易之象紀天地之撰者範¶
之數數始於一竒象成於二偶竒者數之所以¶
立偶者數之所以行故二四而八八卦之象也¶
三三而九九疇之數也由是八八而又八之為¶
四千九十六而象備矣九九而又九之為六千¶
五百六十一而數周矣易更四聖而象巳著範¶
&KR0236;神禹而數不傳後之作者昧象數之源窒變¶
通之妙㦯即象(而為數/或反數)而擬象洞極有書潜虚¶
<pb:KR4d0306_SBCK_042-8a>¶
有圖非無作也牽合傅㑹自然之數益晦焉嗟¶
夫天地之所以肇人物之所以生萬事之所以¶
失得莫非數也數之體著於形數之用妙於理¶
非窮神知化者&KR0154;足以語此君於二書闡幽發¶
㣲至於如此眞不媿父師之託㢤慶元初偽學¶
之論興文公以黨魁絀聘君亦逺謫春陵君徒¶
歩數千里以&KR0025;九疑之麓最楚粤窮僻處山川¶
風物悲凉慘愴居者率不能堪君父子相對獨¶
以理義自怡說浩然無湘纍之思楚囚之泣也¶
聘君不幸没貶所復徒歩護柩以歸有遺之金¶
<pb:KR4d0306_SBCK_042-8b>¶
而義不可受者輙謝郤之曰吾寧隨所止而殯¶
不忍累其先也時年僅三十即屏去舉子業一¶
以聖賢為師平居仰觀俯察黙坐終晷瞭然有¶
見於天地之心萬物之情反求諸躬衆理具備¶
信前聖之言不予欺也聘君嘗著律吕書演八¶
陣圖皆為文公&KR0001;嘆重然學者鮮闚其㣲間以¶
叩君毫析縷觧使人洒然亡疑至象緯運行隂¶
陽嚮背㦄歴如指諸掌其志以經世綜物自任¶
而道與時違遂指山林為歸&KR0043;卜居九&KR0280;䆳奥¶
重掩雖當世名卿物色求訪將以用君不屑就¶
<pb:KR4d0306_SBCK_042-9a>¶
也其文長於論辨詩早慕太白晚入陶&KR0330;社中¶
至其呤詠性情摹寫造化則又源流文公感興¶
諸作非徒以詩自命而巳某之生也後不及拜¶
聘君床下而喜&KR0026;其書嘉定中始見君后山未¶
㡬過予洪都之郡齋留止數月睱則相&KR0025;質問¶
得所未悟後三年將之潭詣君以别戸庭㓗幽¶
竹&KR0035;茂羙如適君平子陵之居伯季聮席衣冠¶
&KR0646;然若圖繢中見古人物㑹李敬子公晦蔡元¶
思&KR0071;至引觴命釂名論迭發雜以辨争竟日散¶
去未知别離之可重也比年退處念一相&KR0025;於¶
<pb:KR4d0306_SBCK_042-9b>¶
蘆&KR0528;幔亭間迄不可得而坐中客如君與公晦¶
父皆不復存然後知一日之㑹爲千載之訣其¶
亦可悲也夫君之没實紹定三年五月壬辰年¶
六十有四是月甲寅&KR0830;九&KR0280;之東原始君之名¶
若字文公寔命之欲其潜心體道黙而成之也¶
及君長子生公復命之曰模欲其循法履度動¶
與道合也公之屬君父子者如此君旣克佩師¶
訓模亦進未易量次子抗以明經擢進士第餘¶
亦嗜學有立蔡氏自牧堂老人以道術名西山¶
振大之君與二昆又相與闡明之然皆堙淪弗¶
<pb:KR4d0306_SBCK_042-10a>¶
耦或以為蔡氏恨予曰是不足恨也魯之曽氏¶
自蒧以後未嘗仕而聖師與其志道統得其傳¶
至西猶羞比管仲是其所得多矣漢陳仲弓子¶
孫&KR0071;隆貴然公慙卿卿慙長位髙而名益下君¶
子病之若君之家學淵源河洛羽翼魯鄒繇祖¶
曁孫先後一轍言學之有本者必推焉此其可¶
貴豈區區人爵比乎君之言行予友黄君自然¶
狀之模復謂予表其墓予不得辭也故為叙其¶
梗槩俾刻之石後之君子其尚有考於斯¶
　　墓誌銘¶
<pb:KR4d0306_SBCK_042-10b>¶
　　通議大夫寳文閣待制李公墓誌銘¶
寶文閣待制李公旣殁其&KR0012;洪宗為書赴某于¶
西山精舎且請銘某曰僕非能銘者也矧方&KR0770;¶
然在衰絰中敢辭洪宗書&KR0298;至援昔人故事以¶
請甚力某滋不敢當顧念昔者假守温陵時公¶
與故寶謨閣&KR0033;學士楊公炳今&KR0139;謨閣&KR0033;學士¶
傅公伯成以法&KR0025;耆徳居里社年皆垂八十矣¶
泉人號三大老&KR0010;時讌集龎眉華髮奕奕相照¶
若圖畫中人某以後進&KR0025;之游盖相予&KR0172;甚洛¶
陽之别意各黯然視公色&KR0057;若眷眷者自江西¶
<pb:KR4d0306_SBCK_042-11a>¶
来歸公數以書問生死今&KR0138;㡬時而遽不&KR0120;乎¶
則為澘焉出涕而公之言行事蹟傳公實状之¶
某雖不能銘然頼傅公之文足以傳信行逺用¶
不復固辭盖公生中原名族&KR0014;以文學政事世¶
其家而清白㢘介之節終其身不少變世之稱¶
公者以是而巳至於立朝正色能言人之所不¶
敢言則世㦯未之知也開禧初元公自湖北召¶
對首論建事立政必廣詢慱採以盡下情因言¶
朝廷政令之更變者數事且曰此特其小者爾¶
有大此者苟不謀於衆而遽欲革焉人言未同¶
<pb:KR4d0306_SBCK_042-11b>¶
人心未一殆恐發之易而收之艱時韓侂胄用¶
事乆欲弄兵倖勝以固其&KR0096;人情洶懼鄧友龍¶
輩以&KR0025;&KR0119;傳㑹据要路異論者輙斥帷幄近臣¶
噤不敢發一語公新&KR0025;逺方来顧抗論如此識¶
者韙其忠䢔進貳版曹又以居獻納之地有大¶
利害輙盡言於朝亡所避旣兵敗于外鄧友龍¶
以首事生釁蘇師旦以謀將納賄皆坐逐公以¶
爲猶在善地未足塞責移書侂胄乞敷奏&KR0139;正¶
其罪且謂聖上寛仁若未忍即加誅戮亦冝更¶
議逺竄以觧天下之憤時侂胄雖勉絀二人以¶
<pb:KR4d0306_SBCK_042-12a>¶
逭謗而意常芘之不衰故士大夫以公言為難¶
&KR0096;臣雖不懌然憚公之辭&KR0514;弗敢怒也更化後¶
迄如公言嗚呼公其可謂剛正篤實之士矣予¶
故表而出之以示當世云公諱訦字誠之系出¶
唐郇王禕由郇王十一世至漢宰相濤仕本朝¶
為兵部尚書又四世至駕部郎中贈太子少傅¶
諱景山子六人曰昭玘元祐間為&KR0120;居舎人其¶
季曰瑑則公之曾祖公也世居濟之鉅野建炎¶
中文肅公避地于泉因家焉今為晋江人國朝¶
以文治天下方全盛時名臣軰出率田文學選¶
<pb:KR4d0306_SBCK_042-12b>¶
元祐内相眉山蘇公為天下宗師中丞髙郵孫¶
公亦時&KR0646;人右史游蘇公之門而悟作文之法¶
於孫公淵源所漸至文肅公宣和間顓内外制¶
文名盛天下建炎中興雖由忠力位執政一時¶
大詔令尚出其手故李氏號文章家公逮事文¶
肅公然尚㓜於諸&KR0025;兄弟年相若者巳獨嶄然¶
見頭角太中公旣以疾不仕望其子甚切公蚤¶
慧如奉承太中意日勤於佔畢年寝長益務愽¶
覧書史采摭前文人所造語及竒字險韻備作¶
文之料具日矻矻不休其為文下筆輙千言賦¶
<pb:KR4d0306_SBCK_042-13a>¶
詩它人方儲思巳成篇矣年十三用文肅公休¶
致恩&KR0024;承務郎旣冠&KR0101;潭州南嶽廟㑹朝廷始¶
嚴銓試法中之調興化軍仙遊丞年雖少巳有¶
能聲諸臺多諉以事主管南外睦宗院時有以¶
南外宗鬻酒之&KR0102;聞于朝更選任前度友郎趙¶
公不敵為宗正革去掊歛積&KR1500;宗室女有年長¶
未嫁者悉擇所配令有所歸公多所建白史文¶
惠當軸陳正獻梁文靖咸以書薦公可用將以¶
二令處公公以親養不樂逺去求通判漳州以¶
歸漳舊號閩中道院為倅者又多以迫為嫌事¶
<pb:KR4d0306_SBCK_042-13b>¶
非部使者所諉漫不可否公悉心以佐其長鉅¶
細無所隱時劇宼沈師旣平而它盗相挻於鄰¶
壤公&KR0013;帥檄為防備郡以無警帥忠定趙公以¶
其事聞且乞用公知汀州事雖不果行而當路¶
由是益知公才遂擢知黃州孝廟臨御乆益厲¶
精邉郡&KR0057;不輕&KR0140;宰相初以公姓名聞上問如¶
何人宰相以有吏能對可之公旣對首論邉郡¶
數易之弊乞倣漢制令郡守兼領武事遵祖宗¶
父任邉將之法上意甚恱&KR0005;赴郡趙公時再帥¶
閩謂公曰黄邉江賈舶至困於重征而舟無所¶
<pb:KR4d0306_SBCK_042-14a>¶
泊多以風濤壊盍求所以為泊舟之所公至首¶
訪利病㑹&KR0010;饑遂以官錢募飢民開内澳六百¶
交民不告病而啇客以濟治以最聞部使者交¶
薦任滿奏事乞於冬水落時凢沿江沙淺處増¶
置守備光宗開納詢問甚悉公奏對亦詳遂至¶
移刻玉音諭卿退條具以聞公復條上聞者謂¶
將用矣㑹宰相留父丐罷待命于郊公對雖稱¶
旨無將順上意者以公知潭州未上丁太中公¶
憂服闋知&KR0061;州為政如在黃時江西號粳稻之¶
郷然民無貯蓄一遇儉&KR0010;常平所儲旣尠又必¶
<pb:KR4d0306_SBCK_042-14b>¶
&KR0028;白使者待其符下每患不及事公撙用度凢¶
厨傳苞苴等事一切不爲旣有餘則儲米㡬二¶
萬斛名之曰州濟倉春夏糴貴則發以糶秋冬¶
收成復積之如常平法朝廷知公治行用爲䕫¶
路提&KR0039;刑獄未㡬除轉運判官蜀四路惟䕫最¶
﨑嶇山峽間民貧窶然水耕火耨官苟無擾亦¶
厪厪足公約束郡縣省追胥理&KR0072;枉禁苛&KR0064;一¶
切以静治人用率服漕置司䕫子属郡有鬻塩¶
之利&KR0010;計取足羡錢猶多吏㦯不良以羡爲市¶
公悉以代上供之虚樁&KR0024;綱運之隱&KR0255;㡬二十¶
<pb:KR4d0306_SBCK_042-15a>¶
萬緍移荆湖北路兵釁将啓調度多屬之王人¶
而外計寔任轉輸之責公選用屬吏鈎考稽隱¶
計事無乏㑹攝緫饟前使者盗用庫錢二萬緍¶
充饋賂至以買妾&KR0005;為欺隱於官文書未及而¶
死吏皆懼累公以其死也不欲&KR0064;其事宻聞於¶
當路以其緍為應副其喪事而巳人以公為長¶
者召對除吏部郎遷大理少卿㝷遷卿㑹詔獄¶
辭所連有當&KR0096;及時宰所&KR0311;者欲因中傷之公¶
無所&KR0026;望案上復&KR0077;弗顧也卒&KR0023;其平在廷尉¶
三年每獄上雖以情法酌其輕重為當必白于¶
<pb:KR4d0306_SBCK_042-15b>¶
廟堂曰有司但知守法朝廷當從寛典若有司¶
欲骫法是恩歸於巳而怨歸於上朝廷欲盡法¶
而行則又人無所措手足矣其言委曲而不激¶
故多施行寺修㫁例乆而未就公乞顓命編修¶
官且立程限又以例四萬餘汎然無統難於徧¶
閱若徒流罪誤有出入有司處㫁雖㦯過差未¶
至相逺至于當死而生生而死其相去殊絶請¶
以大辟案分為十其七編䴡死比而獲生者以¶
示好生之仁其三編附生比而論死者以存止¶
殺之意前此未有以為言公白發之號稱職未¶
<pb:KR4d0306_SBCK_042-16a>¶
㡬&KR0096;戸部侍郎方時多事調度百出公盡心於¶
其職部舊有緫轄司以鈎攷五子司錢物出入¶
之數知其虚實後廢公請復置之吏率惡其害¶
巳郎官有不快意者中於言事官遂以論罷朝¶
廷知其誣不半&KR0010;授祠禄再閱月起帥廣西時¶
江西賊李元勵未平連湖廣數路皆警公分遣¶
兵戌措置寨棚諭集士丁据守險要盗不能犯¶
其治郡一以寛厚㢘靖爲本而積年逋㓂設爲¶
方畧督責悉擒連&KR0010;大稔邉徼無事除集英殿¶
修撰&KR0071;陞寳謨閣待制且因任焉公力求出外¶
<pb:KR4d0306_SBCK_042-16b>¶
遂以敷文閣待制知建寧府建俗剽悍䡖於殺¶
人有闘者公責旁人諭解其争且明長少上下¶
之分俾知有禮方楮劵稱提之令下部使者奉¶
行過當㦯計物力科買㦯責兊劵之家日約以¶
若干錢㦯欲盡官帑所蓄兌於民以昻其賈公¶
以民旣徧受其害官亦&KR0005;&KR0432;虚多尼不即行或¶
䜛諸朝謂公害稱提之政然閩中自更幣後為¶
政者爭事苛急而告訐之俗興編民貿易小不¶
如法輙坐黥&KR0032;&KR0255;入由是畏楮如毒虺得之者¶
惟恐推去不速也自公下車行其所無事然後¶
<pb:KR4d0306_SBCK_042-17a>¶
人視楮為可用無復前時疑畏之患要為有功¶
於稱提者而朝廷未之知也因公丐罷命進&KR1348;¶
三等奉萬壽祠以歸旣退居于家始買地臨河¶
更宅劣可居築樓東偏扁其下曰㬬菴對河爲¶
圃手植花竹日徜徉其間性不飲客至賦詩奕¶
棊而巳祠秩滿告老上命復&KR0140;祠者再嘉定十¶
三年十月八日甲子以疾卒于正寢享年七十¶
有七積階太中大夫職寳文閣侍制爵隴西縣¶
開&KR0038;伯食邑八百戸致仕進通議大夫遺奏聞¶
贈宣奉大夫曽祖瑑故朝請大夫贈以師妣仲¶
<pb:KR4d0306_SBCK_042-17b>¶
氏贈鎭國夫人孔氏贈鄆國夫人袓邴資政殿¶
學士左中大夫累贈太師謚文肅妣任氏贈魯¶
國夫人考紃承議郎累贈太中大夫妣陳氏贈¶
碩人公聚陳氏再曾氏並贈碩人子二人長慶¶
宗廸功郎早世次洪宗承務郎前監福州嶺口¶
倉女五人進士謝汝嘉承奉郎知湖州歸安縣¶
丞梁侹迪功郎前監台州黃巖塩場曾子厚廸¶
功郎福州左司理參軍傅齊進士諸&KR0081;琰其壻¶
也孫男三人龕廸功郎新興化軍莆田縣主簿¶
集孫夀孫尚㓜洪宗以是年十二月十六日壬¶
<pb:KR4d0306_SBCK_042-18a>¶
申奉公柩歸于南安縣上塘村之源&KR0025;治命也¶
有文藁七十卷續通鑑長編分&KR0124;三十八卷談¶
叢七卷藏于家初公以家世文儒少年勵志欲¶
由科第進諸兄弟方以文争勝不相下伯父萬¶
知先生縝獨愛公授以手所校西漢書曰此予¶
平日所用心子姪非好學不以&KR0140;也公朝夕讀¶
益&KR0025;師友學為舉子文三預漕薦一為榜首再¶
試禮部不第遂棄去不復為而剸以它著撰及¶
吏能取知諸公其學問雖不顓名一家獨謂二¶
程先生發明聖道之傳盖漢以来儒者所不及¶
<pb:KR4d0306_SBCK_042-18b>¶
寔生於黄遂於黃立祠且求朱文公先生之文¶
以記之推原本始以示學者趋郷居官不為詭¶
激而可以惠利者無不為其大者固巳大書&KR0055;¶
刻其小者若漳之建菴宇給閑田以便徃来黄¶
之創瓴屋居戍兵以省科擾袁之寛過稅優行¶
啇以免㓂害在夔在桂建營叢冡以塟流尸築¶
銓館以待寒士架輿梁以利病渉積羡錢以振¶
無告治道路以便行旅蠲逋稅以寛民力不可¶
殫書性䟽通易&KR0033;所至不求官吏短長部使者¶
有所施為可行則行不可行亦以書順導之使¶
<pb:KR4d0306_SBCK_042-19a>¶
知悟賢者多樂&KR0025;之執巳見者間以取怒守黄¶
日轉運使者嚴偽錢之禁公謂私錢與官錢雜¶
用巳乆一旦驟嚴禁公私折閱多人情不安在¶
邉郡為非便漕怒以公為縦盗鑄公恬不䘏巳¶
而漕竟以此罷廣西地曠且逺吏尠奉法楊公¶
方時將漕性㢘介不可干以私而嫉惡太過發¶
摘多官吏重足而立公以臭味之同相予厚然¶
意以爲治道去泰甚遐方僻壤士大夫一遭按¶
治至有全家流落不能歸者亦當時有縱舎由¶
是未嘗以小過按吏也至建寧卒以與使者議¶
<pb:KR4d0306_SBCK_042-19b>¶
不合而去盖其志在於惠養小民全安下吏而¶
巳利害則不問焉初文肅公薨未謚淳熈中近¶
臣言及叱苗劉事孝宗嘉嘆特令定謚事下奏¶
常奉常采謚法應事有功定謚文敏公謂建炎¶
叱折兇渠褒詔具在叶謀復辟忠烈嶢然豈曰¶
&KR0063;事旣登朝請改之遂更用奉常考功之議易¶
敏以肅又以文肅公遺藁乆未流布懼&KR0010;月逾¶
逺昜於散逸鋟木于黃朱文公實爲之序墓隧¶
之碑未立謁于周益公公旣銘之而復親爲之¶
書文肅公雖寓于泉以其左僻有意洪饒之居¶
<pb:KR4d0306_SBCK_042-20a>¶
公買田築室于豫章俾次子居之命其堂曰成¶
志而身歸温陵奉墳墓凢子孫所以&KR0139;楊先烈¶
而&KR0071;其志者靡不竭盡其力可謂能孝矣家居¶
守儉約不以一事紊官府任子恩旣官其子及¶
長孫遂於諸妷中擇好學而文者亢宗奏之然¶
後官其外孫曾荷孫文肅公居泉僅有埭田&KR0010;¶
祖千斛五房共之至公悉推所當有以予貧者¶
宗族及外&KR0666;之昏嫁死喪多随力賙肋之所以¶
奉養則泊如也年踰六十即製衣衾棺歛之具¶
前五年卜吉壤营夀&KR0391;命之曰樂丘時造焉秋¶
<pb:KR4d0306_SBCK_042-20b>¶
九月属疾乙&KR0407;晨起曵杖消摇于門見者謂其¶
良㔾後九日子姪軰環侍命坐語如平時諸姪¶
退甫及門巳溘然而逝聞者傷惜之惟李氏矣¶
樂静先生以昌言&KR0033;道入元祐黨籍厥后代有¶
&KR0139;人至公上承累世緒業遂厯清貫為天子侍¶
&KR0025;之臣斯亦榮矣然使公平生所立或少自畔¶
於先訓雖襲紫傳龜&KR0139;融赫奕以之衒俗可也¶
豈昔人所謂不朽者㢤教衰俗圯士大夫出身¶
名閥妄自菲薄以洿辱其先者為不以矣故(某)¶
於公重有感也若是予焉得不銘銘曰¶
<pb:KR4d0306_SBCK_042-21a>¶
　　　維古之人　世徳是䝿　爰曁未流¶
　　　以禄相侈　抑抑李公　&KR0108;于名家¶
　　　一節初終　如玉不瑕　昔在滄洲¶
　　　清醇亮&KR0033;　亦有雲龕　毅然正色¶
　　　元祐大論　建炎忠勲　奕葉相望¶
　　　郁乎清芬　公曰艱㦲　&KR0154;&KR0071;前烈¶
　　　飡菊紉蘭　潄芳濯㓗　退然其容¶
　　　山澤之&KR0751;　義激于中　可敵萬夫¶
　　　噫嗟抦臣　盗弄戈甲　公獨&KR0025;容¶
　　　遏其牙蘖　惟恢首釁　惟冀鬻官¶
<pb:KR4d0306_SBCK_042-21b>¶
　　　可使斯人　善地是安　言雖莫售¶
　　　聞者增氣　大化旣更　迄如公議¶
　　　逆逆龍鱗　攖之匪難　料虎之頭¶
　　　厥維孔艱　人謂公榮　簮筆持橐¶
　　　孰知公心　優繇一壑　容膝之隘¶
　　　梘猶廣居　梅竹之東　所曬者書¶
　　　蕩節魚符　漢淮嶺蜀　有田一㕓¶
　　　泰然自足　世教日淪　夷祖跖孫¶
　　　誰知李公　不辱其門　樂㦲斯丘¶
　　　公斯自卜　銘以昭之　過者必肅¶
<pb:KR4d0306_SBCK_042-22a>¶
　　宋文林郎誌銘¶
慶元二年五月某日金華宋君以文林郎廣南¶
西路鹽事司生管官終于㢘州官舎是&KR0010;十一¶
月某日歸&KR0590;干隆興府新建縣龍子岡後三十¶
有三年君之子自適介章泉趙公昌父有謁于¶
建人眞某曰先君子之葬也黨論方譁先友大¶
愚吕公子約書来告母遽銘自適不敢違&KR0010;月¶
颷馳丘中之木䕃數畝矣而墓道至今無文可¶
刻懼終冺焉亡以詔来者敢請銘某曰僕之生¶
也後不及撰杖屨&KR0025;先大夫游且樸學無詞華¶
<pb:KR4d0306_SBCK_042-22b>¶
懼不足以有發敢辤自適&KR1151;粮逆旅凢三月婁¶
請弗予置且出其書數通其一曰宋某字茂叔¶
生於紹興壬申年十二三巳卓然自立為郷里¶
先進所知&KR0025;呂伯共學其論通鑑貫穿不窮伯¶
共大竒之紹熈改元第進士主筠州髙安簿豫¶
章帥王謙仲丘宗郷&KR0057;延之皆待以上客宗郷¶
使虜以為書状官歸循&KR0025;事郎&KR0122;融州秩滿辟¶
廣西鹽事主管官漕張君量胡元之又待以上¶
客盖其氣象和平議論堅正明敏足以决事㢘¶
勤足以勵俗不幸年四十餘卒官平時於經史¶
<pb:KR4d0306_SBCK_042-23a>¶
皆䆒極本原㔫工詩篇興&KR0009;殊髙逺嘗次陸務¶
&KR0026;韻曰欲求平易多成拙稍渉新竒&KR0077;未上得¶
句直湏參造化此身何必計窮通胷次所藴可¶
見矣視其名若氏刖故相益國周公也其友王¶
山徐斯逺南城包&KR0139;道又㦯傳其事或為詞以¶
哀之而徐之言曰茂叔之材内介而外通平居¶
一語不輙發及其慷&KR0099;論天下事是非可否無¶
&KR0001;回隱雖平主故人執政柄在&KR0139;&KR0151;一事不可¶
君意必騰書責之弗置也至於通練世故熟識¶
閭里情偽吏治得失則雖世之以吏能著稱者¶
<pb:KR4d0306_SBCK_042-23b>¶
無以過焉茂叔其可謂有周天下之材矣謀讀¶
巳矍然曰益公之言金石也雖㣲徐君之傳人¶
其有不信者乎夫傳猶贅也銘之滋贅也雖然¶
自適之志厪矣不可以虚辱則考其世系曰曾¶
祖&KR0073;贈奉直大夫祖有朝奉郎知郴州其殁也¶
東菜吕成公志其墓考沆學篤行髙郷人尊之¶
曰厲齋先生君之母在郴州&KR0023;異夣焉旣生有¶
異質甫年六七&KR0010;見經子輙成誦若夙昔郴州¶
倅長沙君年十四五南軒張宣公一見許其資¶
可以任道旣又執經東莱之門方是特四方雋¶
<pb:KR4d0306_SBCK_042-24a>¶
茂聚于䴡澤者數十百人君末至一旦頴然出¶
其列成公寝疾獨以任重道逺屬君及大愚云¶
其&KR0122;融州守貳不相能事積弛官奉兵食至㦯¶
經年弗予君白守此戸曹責也則爲分&KR0030;措置¶
凢廪奉先兵後官兵先外寨官先下僚而后以¶
次徧及燕餽它費則以幣餘當之郡仰鹽利以¶
給&KR0010;入比大虧君爲爬梳剔治未㡬復其舊先¶
是郡官秩滿多不能歸君請次第償其逋奉且¶
帥同僚&KR0135;以私錢不半嵗得替官亡留者一日¶
郡卒謀倡亂其徒群詬曰自戸曹来吾軰妻子¶
<pb:KR4d0306_SBCK_042-24b>¶
始亡饑凍者若等忍&KR0018;之乎治獄細大必躬戒¶
吏胥母得輙栲問因能書者聴自書不能者許¶
以吏代而面覈之片辭不同輙坐書者以故人¶
得輸其情雖重辟未嘗施一捶也田主愬其佃¶
不輸租君命两造至庭詰之顧其貌頗相若密¶
使人盡取主家文書来驗之則庻弟也命還本¶
生而均其産以漕檄行視諸州獨雷守陳亮弼¶
有治郡材巳乃聞其削秩以免盖帥司水軍戍¶
于雷主兵官以等夷視守守顧奉承之陳至稍¶
絀其禮主兵官怒讒于帥劾之君爲雪其誣且¶
<pb:KR4d0306_SBCK_042-25a>¶
曰兵廪於雷而不受節制非便也帥不&KR0023;巳騰¶
君書干朝以誤奏自劾讒者坐削官而令雷州¶
節制水軍如君議帥故甞薦君以是寖不說隂¶
使人物色其過始君以檄出州縣禮饋如使者¶
君一切拒弗内且責其文書傳吏牘人始疑其¶
矯及是亡秋毫可指擿㢘聲益暴著疑者始大¶
服及為主管官故時月俸緍錢㡬四百君按灋¶
令讒受九十千而巳醝政垢弊乆討㝷其故大¶
要命脉在鹽亭户還其未給本錢而寛其逋於¶
官者月再更鹽利亦蝢復萬安黎㓂作使者以¶
<pb:KR4d0306_SBCK_042-25b>¶
屬君方盛暑調兵食勞憊不遑息疾甚猶自力¶
治文書郤藥弗御掩&KR0028;掃地以待終時母夫人¶
王氏留桂府君涕泣思念不少置垂死猶問得¶
無有&KR0025;夫人所来者乎盖自適叙君之事如此¶
而其遺文有曰人心至靈萬善畢具人之所以¶
異於聖賢者罪在自棄而不知求爾求之如何¶
愽學而審問明辨而謹思窮理以致其知力行¶
以踐其實自卑而髙積小而大顚沛造次而無¶
自畫之間則㡬矣若夫溺心於簡易之說謂道¶
可以悟入聖賢可以立致戒多學之累而廢見¶
<pb:KR4d0306_SBCK_042-26a>¶
聞之益守見性之說而忘存養之功雖有得焉¶
烏知其非臆度料想之私乎而其自賛則曰忠¶
信進徳之基孝弟為仁之本行貴日益文貴日¶
損聖賢之言雖不吾欺吾必求其眞知念慮之¶
過雖不吾罪吾必求其亡媿嗚呼觀乎此則君¶
之所以為學與其為入可知矣若是其可不銘¶
君娶何氏生子六曰自適自道自逄自廸自述¶
自遜皆能世其學自逄易名恭登嘉定幸未第¶
嘗官國子學通判楚州今降授宣教郎女五歸¶
曹惟寅趙與&KR1629;沈櫽早夭者二人孫男十有一¶
<pb:KR4d0306_SBCK_042-26b>¶
自君葬于洪諸&KR0012;不忍去因定居新建陽易俗¶
坊云銘曰¶
　世之誦君曰材與文顧是二者孰其本根盖¶
　循循乎下學上逹而凛凛乎不暏不聞履進¶
　修之實地戒超悟之空言斯其所以異於今¶
　人之學而不辱其師之門者歟¶
　　湯武康墓誌銘¶
予年二十六始識升伯於都城方是時升伯以¶
詩文稱諸公間雄䴡秀㧞有古作者風致後十¶
餘年濫官于朝又得其所爲通変十二䇿者讀¶
<pb:KR4d0306_SBCK_042-27a>¶
之論說娓娓援古質今&KR0108;然有為囯建策圖乆¶
安之志於是撫卷三嘆曰此賈&KR0105;長太息書也¶
恨時無知君者亦自咎前日知之未至也又五¶
六年再見于延平旋過予西山精舎相與論洙¶
泗伊洛之源流與朱陸氏之所以同異者旁及¶
方外之學融㑹貫通卓然自有見處殆非前日¶
升伯矣越二年起帥湘中求士之可與偕者莫¶
吾升伯若也凢再聘始来来則朝夕與處坦乎¶
其恬夷窈乎其静深望而識其為知道者氣象¶
則又為之驚嘆曰升伯别我㡬時而&KR0636;養至是¶
<pb:KR4d0306_SBCK_042-27b>¶
耶盖前後二十寒暑而五見君見輙有異非其¶
信道篤進德勇其能日充月益如是乎予嘗病¶
世之學者誦咏聖賢遺言而未嘗反躬以驗其¶
實故雖見聞知識若日進而不可禦回視其人¶
氣質之偏心術之蔽或終其身而亡改焉則亦¶
何貴於學耶若吾升伯盖用心於内而求踐其¶
實者也故其積中形外有不可揜使天假之年¶
卒至於徳盛仁熟之地則其所立詎可量也㢤¶
此吾於升伯之&KR0255;所以齎&KR2235;涕洟而悼斯文之¶
不幸也君名于字升伯姓湯氏饒之安仁人曾¶
<pb:KR4d0306_SBCK_042-28a>¶
祖考某祖考某考某自號臨齋予所為序其遺¶
文者也湯為安仁望族用儒科&KR0139;者相踵自君¶
之大父諸父藴徳種學益楙以閎而皆不耦君¶
少&KR0025;郷先生肄業巳知講求先朝名卿言行而¶
&KR0099;慕其為人再舉進士慶元二年中其科調黄¶
州黄陂尉益務凾飫經術朝莫唫諷山房中家¶
人少覿其面臨齋於古學無不通君為舉子時¶
罕以語之至是始盡發其藴大要談義理不騖¶
於虚無髙遠而必反求之身心考事實不&KR0378;於¶
成敗得失而必鉤索其隱㣲論文章不溺於華¶
<pb:KR4d0306_SBCK_042-28b>¶
靡新竒而必先乎正大要其歸以切實用&KR0028;世¶
教為主君於是盡得家學之傳俄居臨齋憂服¶
除調主婺州金華縣簿辟江州都統司機冝文¶
字又丁母董氏憂服除調武昌軍節度推官遂¶
敎授南劒嘉興二郡學改通&KR0033;郎知湖州武康¶
縣未上卒年五十有五寳慶二年四月十四日¶
也君自為書生&KR0099;然有志於及物其在武昌疚¶
心幙畫酌情引義參以法意凢所剖决人無異¶
辤嘗以漕檄問事信陽信陽守方營郡治民病¶
于&KR0229;相率詣君自言君郎道中移書諭守骪曲¶
<pb:KR4d0306_SBCK_042-29a>¶
㡬千言守感君誠意立為罷&KR0229;鄂有椿管錢十¶
萬緍以備水旱緫&KR0001;因他事為詞盡取之守不¶
敢争君獨以書白緫領趙侯彦橚語甚切曰母¶
使鄂之吏民謂取椿管錢失旱澇備自公始及¶
爲校官日與諸生講論道義晨入&KR0033;舎至晝漏¶
盡乃歸間造諸齋&KR0025;容啓叩勉以進業雖吏胥¶
市人子有可敎者亦收寘&KR1274;舎中為親授經史¶
其所成就居多盖君徳宇粹然&KR0025;遊之士望其¶
眉睫巳有所興起不待繩以規矩而後聽且服¶
也棲遲選調㡬三十年守道固窮未嘗有覔舉¶
<pb:KR4d0306_SBCK_042-29b>¶
意同僚信之頋因君以求郡薦皆為盡力㑹當¶
略有知君者連上剡櫝遂以改官君固未始汲¶
汲也家故清貧闔門數百指悉仰食扵君䟽食¶
莱&KR0325;同堂一飽而歡意常周浹遲次約居動五¶
六載飲水著書陶然自樂雖妻子衣百結不以¶
介其心自奉儉樸舉酒觴客惟一古甆甌燕居¶
緇裘布裳驟見者不知其巳仕也晩年憂患日¶
侵&KR0057;人所難處而君以理開釋脫然亡固滯意¶
嗚呼欲知吾升伯者仕觀其自竭窮&KR0026;其自守¶
斯得之矣自其少時慱參聖賢言論以為指歸¶
<pb:KR4d0306_SBCK_042-30a>¶
精思力践不進不巳既又聞瞿曇氏之學以了¶
悟為聞亦&KR0025;而䆒其說乆之訢然若有得也間¶
嘗語予曰儒佛之道雖殊要皆以求本心爲主¶
倘能悟所謂活法者則雖混融為一可也予雖¶
未悉其指然視君所養虚閑怡悅有超然自得¶
之趣則其所造詣誠有未易窺者至於孝友之¶
至情愛君憂&KR0038;之大義悃誠至到一念弗渝自¶
兒童時篤志色養侍親疾數月不解衣居喪哀¶
毁&KR0057;劇諱日必前期齋戒終其身孺慕弗衰宦¶
遊四方毎晨興炷薌遥想先世丘墓所在各再¶
<pb:KR4d0306_SBCK_042-30b>¶
拜以展哀敬方喪父時三弟四媦皆少君一力¶
撫視以養以敎俾至于有成諸弟連&KR0010;收科各¶
以學行聞女兄弟中&KR0011;能渉書史閑壼則皆君¶
發之也開禧中&KR0096;臣將開兵釁君為書萬餘言¶
伏光範門以獻不報明年師出不利人服君先¶
見而更化後卒未有為君言者君謂吾不幸&KR0023;¶
知言之名敢因以為利㢤雖沈㐲下&KR3938;每聞時¶
事有不滿人意者當世善&KR0011;有不&KR0023;其&KR0001;者䡊¶
爲竟日弗恰觀君於倫理恩義之間周盡如此¶
是其性於天成於學有以過人者又非方外之¶
<pb:KR4d0306_SBCK_042-31a>¶
說所能與也君在嘉禾㝡爲&KR0022;人所敬愛寓公¶
之賢有俞公建者㔫爲金石交君旣通朝籍徃¶
謁焉疾遽作遂&KR0255;于俞氏之館將屬纊神采清¶
明如常時六月五日弟巾護其柩以歸自棺及¶
歛費多出俞氏明年三月巳未祔葬于貴溪龍¶
回考君兆域之北娶姜氏二子潜年一十六卒¶
洧生有異質自㓜出語驚人年十四以戴氏記¶
舉于郷甫冠亦卒今奉君之喪者孫震孫而㔾¶
悲夫二女適張龕許咸次孫復尚㓜君初號随¶
適居士晚更號存齋其爲文章敷&KR0254;醇正&KR0057;工¶
<pb:KR4d0306_SBCK_042-31b>¶
古律詩論事有根據切物情說經多先儒所未¶
發有集二十卷泮宮講義二卷史漢雜考二卷¶
記聞十卷楮幣罪言一卷與所謂通變䇿者藏¶
于家雖然君之所以不朽者弗在是也銘曰心¶
休&KR0006;理融舞雩&KR0006;春風全吾眞&KR0006;自樂等夢㓜¶
&KR0006;窮通潦盡&KR0006;潭清天空&KR0006;月明悵舊遊之莫¶
續寫予恨於斯銘¶
西山先生眞文忠公文集卷之四十二¶
<pb:KR4d0306_SBCK_042-32a>¶
