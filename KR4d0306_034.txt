# -*- mode: mandoku-view -*-
#+TITLE: 西山文集
#+DATE: 2015-09-23 10:24:25
#+PROPERTY: JUAN 34


文集卷三十四¶
　　　　　　　　　　　　宋　真徳秀　撰
　　題䟦¶
　　　䟦錢文季少卿維摩庵記¶
安濟坊既成欲自為數語志諸壁未暇也偶得¶錢君此
記其言維摩詰非有位者也而能視人¶之病為已之病
今吾徒奉君命食君禄乃不能¶以民病為己責是詰之
<pb:KR4d0306_WYG_034-1b>
罪人也嗚呼斯言至矣¶使自為之亦何以過此哉遂以
錢公舊刻榜于¶維摩室以示來者庻幾有所感動而興
起云¶
　　　䟦安吳二宣撫所稱安居士帖<md:KR4d0306_SBCK_034-1b>¶觀安吳二公之書則君之為一世竒士也可知¶也予聞
青城峩眉諸山往往有隠君子在焉而¶世人莫之識如
安君者固有識之者矣而莫或¶用之卒流落東南以死
其可惜也夫其亦可歎¶也夫
<pb:KR4d0306_WYG_034-2a>
　　　䟦吳仲堅史論¶
余端憂多暇因䟽古今興亡事數十條于讀書¶記將與
兒姪輩講論其所以然仲堅吳兄見之¶廼筆為一篇其
學術有本源其議論有根據其¶文勢有闔闢予再三讀
歎息不能已政使自為<md:KR4d0306_SBCK_034-2a>¶之復何以過此哉雖然天下之
義理無窮古今¶之事變亦異以仲堅之學力誠能充長
不已則¶其議論文采又將以進乎此者予將屢歎而未¶
休也歳壬午孟秋十日某書以勉之
<pb:KR4d0306_WYG_034-2b>
　　　䟦豫章黄量詩巻¶
乾坤有清氣散入詩人脾此唐貫休語也予謂¶天地間
清明純粹之氣盤薄充塞無處不見顧¶人所受何如耳
故徳人得之以為徳材士得之¶以為材好文者得之以
為文工詩者得之以為¶詩皆是物也然才徳有厚薄詩
文有良窳豈造<md:KR4d0306_SBCK_034-2b>¶物者之所畀有不同邪詩曰瑟彼玉瓉
黄流在¶中玉瓉至寳也黄流至潔也夫必至寳之器而¶
後能受至潔之物世人胸中擾擾私欲萬端如¶聚蟯蚘
<pb:KR4d0306_WYG_034-3a>
如積糞壤乾坤之英氣將焉從入哉故¶古之君子所以
養其心者必正必清必虗必明¶惟其正也故氣之至正
者入焉清也虗也明也¶亦然予嘗有見於此久矣方其
外誘不接内欲¶弗萌靈襟湛然奚慮奚營當是時也
氣象何如¶哉温然而仁天地之春肅然而義天地之秋
収¶斂而凝與元氣俱貞伴奐而休與和氣同游則<md:KR4d0306_SBCK_034-3a>¶詩與
文有不足言者矣此予之所自得未嘗以¶告人雙井黄
子槖其詩數百首謁予於星沙予¶眎其人襟韻豁然若
<pb:KR4d0306_WYG_034-3b>
無所滯礙者故樂為言之¶行乎勉哉異時望子之眉睫
而知其詩之進否¶矣雖然予所以竢子者豈獨詩也哉¶
　　　書譙閔王事迹後¶
按譙王初與零陵太守尹奉建昌太守長沙王¶循衡陽
太守淮陵劉翼舂陵令長沙易雄同舉¶兵討賊其後魏
乂攻長沙城中固守相持且百¶日翼戰死又遂㧞長沙
則翼之與城盖相為存<md:KR4d0306_SBCK_034-3b>¶亡也魏乂以檻車載譙王及易
雄送武昌王既¶中涂被害雄之與王又相為存亡也二
<pb:KR4d0306_WYG_034-4a>
人者不¶獲從王之祀可乎又王之舉兵冝都内史周級¶
使其兄子該詣長沙申疑魏乂等攻湘州急王¶遣該及
從事周﨑間出求救皆為邏者所得﨑¶既抗解楊之節
該被拷至死終不言其故亦可¶謂志義之士矣該雖非
王官屬然實為王而死¶﨑既從祀該不當獨遺及王之
被執佐吏奔散¶惟主簿桓雄書佐韓階從事武延毁服
以從不¶離左右雄既為又所殺階延執志愈固卒送王<md:KR4d0306_SBCK_034-4a>¶䘮至都葬之而去三人者志節畧同而雄又以¶死聞階
<pb:KR4d0306_WYG_034-4b>
既與祀矣雄與延乃未之及何邪若鄧¶騫者雖有先知
之明且嘗為王求援於甘卓卓¶留之不從非不忠於所
事者及城陥王死乃為¶魏乂别駕毁節事讎良所未喻
今以劉翼易雄¶桓雄武延周該並從祀于廟而黜鄧騫
庻以昭¶君臣之大義使抗志不渝者知所勸而執節不¶
終者亦知所戒云¶
　　　䟦章冠叟困齋記¶
冠叟以困名齋餘二十年前乎此身未嘗困也<md:KR4d0306_SBCK_034-4b>¶今則真
<pb:KR4d0306_WYG_034-5a>
困矣易於澤無水之象曰君子以致命¶遂志夫窮達得
䘮制命於天世之以學自名者¶孰不知之一旦居窮處
約焦然如鮒之在涸轍¶其能真委之命而不戚嗟涕沱
者幾希盖理未¶窮性未盡而所謂命者亦知其粗焉而
已聖人¶於困之象不曰知命而曰致命致云者推致其¶
極而無一毫不至之謂也其指顧不深哉學者¶用力之
方其亦曰窮天下之理而已爾理窮而¶後能盡性性盡
則至於命焉理也性也命也亦¶曷嘗有二邪富貴而不
<pb:KR4d0306_WYG_034-5b>
知命志未嘗不欎困窮<md:KR4d0306_SBCK_034-5a>¶而知命志未嘗不紓此致命之
所以遂志也張¶子曰貧賤憂戚庸玉女於成也冠叟其
有味於¶斯言則天之所以厄冠叟者祗所以玉冠叟也¶
予方歸隠西山將以是自勉冠叟其亦知所勉¶哉異時
望子之眉睫而知其志之遂與否也(推致¶其極本伊川/説後見本義以致)
(命為委致其命乃知推/致之説未盡姑記于此)¶
　　　了翁帖¶
李忠定公䟦臨江蕭君所藏了翁帖謂其不循¶古人格
<pb:KR4d0306_WYG_034-6a>
轍自有一種風味今觀此帖信然其曰¶山陽盗歉之餘
衰索殊甚隨縁安處盖所謂素<md:KR4d0306_SBCK_034-5b>¶患難而行乎患難者
故雖嶺陬海隅蠻煙瘴雨¶之地未嘗不安也况山陽乎
髙風凛然可畏而¶仰¶
　　　䟦晦翁感興詩¶
乾之四徳迭運不窮其本則誠而已矣誠即太¶極也其
所以播羣品者誠之通也其所以固靈¶根者誠之復也
通則為仁為禮復則為義為智¶所謂五行一隂陽隂陽
<pb:KR4d0306_WYG_034-6b>
一太極也然動静循環¶而静其本故元根於貞而感基
於寂不能養未¶發之中安得有既發之和故此詩謂世
人之擾<md:KR4d0306_SBCK_034-6a>¶擾適以害道不若林居之士静觀宻察猶能探¶
萬化之原要之道無不在初不以出處喧寂為¶間善學
者當求先生言外之意云¶
　　　䟦鄭大惠飯牛集¶
予嘗為豫章黄量題其詩巻云乾坤有清氣散¶入詩
人脾此唐貫休語也天地間清明秀傑之¶氣盤礴充塞
<pb:KR4d0306_WYG_034-7a>
無處不有顧受之者何如耳詩曰¶瑟彼玉瓉黄流在中
玉瓉至寳也黄流至潔也¶夫必至寳之器然後能受至
潔之物世人胸中¶擾擾垢汚萬端如聚蟯蚘如積糞壤
乾坤清氣<md:KR4d0306_SBCK_034-6b>¶將焉從入哉清氣不入其中則雖求片言之
有¶味且不可得况能摹冩大化羅絡萬象道人所¶不到
者乎黄生頗以余為知言谷口鄭君示予¶所謂飯牛集
者其詩清絶可愛讀之如咀冰雪¶意必有得於此故書
以勉之
<pb:KR4d0306_WYG_034-7b>
　　　䟦蕭定夫所蔵胡文定碧泉詩巻¶
碧泉詩巻財數紙爾而胡氏父子昆弟師友手¶澤皆在
焉伊洛二先生之學賴龜山楊氏傳之¶而南文定得之
以授五峯五峯傳之南軒其道¶益以光大此巻諸詩雖
為泉流而作然玩其辭<md:KR4d0306_SBCK_034-7a>¶意則師友間授受之㣲指有蔚
然可見者非尋¶常賦詠比也蕭君其尚寳之哉¶
　　　䟦張魏公不欺室銘¶
衛武公年九十五矣猶作抑戒以自儆曰相在¶爾室尚
<pb:KR4d0306_WYG_034-8a>
不愧於屋漏無曰不顯莫予云覯盖耄¶期不亂如此故
其沒也謂之叡聖武公張忠獻¶公作此銘於易簀之時
其視武公尤有加焉王¶忠文公與公均為一代正人故
其詩與銘大畧¶同㫖後之君子有志於正心誠意之學
者當深¶味其㫖<md:KR4d0306_SBCK_034-7b>¶　　　題劉静春與彭止堂帖併彭仲誠墨莊五¶詩後¶
静春之學窮幽探㣲止堂之節星日同輝惟仲¶誠父示
余斯帖使我慨然興懐前哲清泉鑑物¶菡萏浮香我讀
<pb:KR4d0306_WYG_034-8b>
君詩如游墨莊老成云亡典型¶猶在(謂仲/誠也)尚為斯文努
力自愛¶
　　　䟦陳復齋為王實之書四事箴¶
余在星沙以亷仁公勤四事勉僚屬王實之作¶此箴遺
予嘗掲之幙府之壁與同僚共警焉今¶復齋陳公師復
又為大書此本實之之箴明厲<md:KR4d0306_SBCK_034-8a>¶峻切讀者已知悚畏復
齋之字森嚴清勁見者¶便如端人正士之在前尤當凛
然興敬也
<pb:KR4d0306_WYG_034-9a>
　　　䟦郄氏族系¶
郄氏本末具見於春秋夫耨婦饁相敬如賔此¶其所以
興族大而侈惰棄君命此其所以替然¶則一敬一肆而
家族之盛衰基焉亦可畏矣自¶春秋後數百年而詵顯
于晉自晉後幾千年而¶太冶君復以髙第有聞于時東
坡有云君子之¶澤豈止五世而斬盖得其人則可至於
百傳信¶哉侍郎王公既為辨其族姓之所出予復為推<md:KR4d0306_SBCK_034-8b>¶其盛衰之由以書于後
<pb:KR4d0306_WYG_034-9b>
　　　䟦楊和父印施普門品¶
余自少讀普門品雖未能深解其義然嘗以意¶測之曰
此佛氏之寓言也昔唐李文公問藥山¶禪師曰如何是
黒風吹船飄落鬼國師曰李翺¶小子問此何為文公怫
然怒形於色師笑曰發¶此瞋恚心便是黒風吹船飄落
鬼國也吁藥山¶可謂善啟發人矣以是推之則知利欲
熾然即¶是大坑貪愛沉溺便為苦海一念清淨烈熖成¶
池一念警覺船到彼岸災患纒縛隨處而安我<md:KR4d0306_SBCK_034-9a>¶無怖畏
<pb:KR4d0306_WYG_034-10a>
如械自脱惡人侵凌待以横逆我無忿¶嫉如獸自奔讀
是經者作如是觀則知普陀大¶士真實為人非浪語者
楊君和父刋本以傳輙¶誦淺聞下一轉語庻幾觀者不
無小補云¶
　　　䟦傅侍郎奏議後¶
右竹隠先生侍郎傅公奏議十巻建安真某伏¶讀而歎
曰嗚呼此足以觀公立朝事君之本末¶矣昔栁下恵為
士師三黜孔子取之孟子因枉¶尺直尋之問反復論辨
<pb:KR4d0306_WYG_034-10b>
終之曰枉已者未有能¶直人者也學者平時誦孔孟之
言孰不以直道<md:KR4d0306_SBCK_034-9b>¶自期一旦立人之朝寵禄餌於前而刑
禍怵於¶後鮮有不委已徇人而畔其素學者雖或勉强¶
於一時之暫而知之不深守之不固一絀而悔¶者有矣
若再三絀焉而不悔則幾希矣至於直¶道自持終其身
而不悔則雖古昔亦無幾焉求¶之於今若公者其可謂
庻幾乎此矣盖公前後¶立朝者三初為將作丞其去臺
閣無幾也中為¶郎為卿典領餉事其去侍從無幾也晚
<pb:KR4d0306_WYG_034-11a>
為諫大¶夫勸講經幄其去執政又無幾也使它人處此¶
借委曲就事之名以行其容身固位之計顧何<md:KR4d0306_SBCK_034-10a>¶嚮弗獲
而公則不然當慶元初韓侂胄始用事¶既逐宰相以顓
大權遂欲借朋黨之名以空在¶廷之善士中外震慴無
敢攖其鋒者而公以小¶臣進對獨懇懇為上言之曰自
昔國家之患其¶始皆萌於好惡之私而其卒至於横流
而不可¶救漢之黨錮唐之黨人本朝之黨籍大抵由此¶
不可不戒坐是不合而補郡以去及侂胄用事¶歳久徼
<pb:KR4d0306_WYG_034-11b>
倖不賞之功以遂其不臣之志於是邉¶釁浸開而在廷
無復異議者公因入奏既逆論¶其不可出使鄂渚復因
董逵事一再昌言于朝<md:KR4d0306_SBCK_034-10b>¶乞諭邉臣毋妄動以疑敵且移
書侂胄深陳其¶所以不可之狀坐是愈不合而罷斥以
歸及事¶變既極公之言遂為靈蓍大蔡上亦思公之忠¶
擢任諫争宜若少伸其志矣而又不克久於其¶職盖公
之為人知有國之利害而不知其身之¶安危知範我之
驅馳而不知詭遇之有獲故屢¶進而屢不合也昔公之
<pb:KR4d0306_WYG_034-12a>
先正獻簡公為諫官御¶史四年論事凡百六十餘章公
在諌垣纔五十¶餘日所上亦十有三奏觀其欲修后範
以正化¶本斥閹尹以遏姦萌合異同以銷朋黨辭氣和<md:KR4d0306_SBCK_034-11a>¶平直而不激藹然有獻簡之風至解罷言職遷¶吏部侍
郎不視事而去則又祖孫相望如出一¶轍嗚呼偉哉唐
史稱魏謩議論挺挺有祖風烈¶嘗考鄭公之後歴十有
四朝而後有謩今傅氏¶自獻簡公以清忠直節為元祐
名輔弼再傳至¶忠肅公以至忠大義為有宋仗節死難
<pb:KR4d0306_WYG_034-12b>
之臣又¶再傳至公以精忠逺識為嘉定名臣之冠由是¶
觀之其賢於魏氏逺矣今天子寤寐賢哲以濟¶時艱而
公耆艾精明屹然為國夀雋一朝幡然¶而起付以大政
盡行平昔之言而措斯世于大<md:KR4d0306_SBCK_034-11b>¶安大寧之域其必有日
矣某既幸挂名於奏議¶之末而又朝夕以俟嘉定己卯
正月敬書于温¶陵郡齋¶
　　　石鼓挽章祭文後¶
嘉定十年某自江東漕計移守泉提舶使者趙¶侯崇度
<pb:KR4d0306_WYG_034-13a>
實攝州事侯丞相忠定公子也慶元初¶忠定公以讒去
位薨於衡陽海内之士知與不¶知皆為流涕某時年十
八九以進士游都城聞¶被誣始末已知切齒痛忿念恨
不請尚方劍以¶誅姦臣其後官于朝始獲與公元子吏
部游相<md:KR4d0306_SBCK_034-12a>¶好及來南復代侯為郡且聨事又締姻焉間相¶
與道初元時事往往語未終輙相飲悽然泣數¶行下某
曰侯知先相國所由致禍者乎三代以¶前元老大臣若
咎䕫伊傅姬召之倫皆福禄終¶其身而慶澤流於後豈
<pb:KR4d0306_WYG_034-13b>
獨為善之報哉人心正¶而世論公讒慝不行其間故也
然周公之聖已¶幾不免羽譙音嘵之詩至今讀者猶為
公太息¶吁亦危矣使無雷電大風之警成王終不悔悟¶
周之為周特未可知也夫以周公之聖成王之¶明又當
人心正世論公之日且猶若是而况於<md:KR4d0306_SBCK_034-12b>¶後世乎則夫盡
忠竭節之臣常困於讒口而不¶能以自白固其所也然
是非者人心之天可蔽¶於一時不能使不復於後日惟
其復有蚤暮故¶其禍有淺深某嘗竊論近世大臣功
<pb:KR4d0306_WYG_034-14a>
在社稷而¶不免於難者有三人焉冦忠愍公司馬文正
公¶與忠定公是也忠愍攘郤暴虜遺邉鄙百年之¶安
天禧之末羽翼儲后赤心如日而有雷州之¶遷文正乘
熙豐末流與民更始銷禍亂而開太¶平而其沒也有朱
崖之貶忠定以同姓之卿戮¶力帝室挈大明而東昇轉
危機於反掌而有零<md:KR4d0306_SBCK_034-13a>¶陵之徙三君子盡忠於國大抵畧
同而受禍亦¶畧相似然雷州之行未幾神文親政讒者
堲¶絀者舒公雖不幸隕沒而褒飾光榮誣枉昭白¶故天
<pb:KR4d0306_WYG_034-14b>
下幾危而亟安忠定之斥十有三年權臣¶顓執國命至
于兵禍作生靈暴骨者數十萬而¶後聖主赫然収還威
柄伸久鬱之寃故天下既¶危而漸復獨温公不幸更紹
付崇宣之變羣邪¶踵躡用事者三十餘年卒之敵國内
侮二聖播¶遷然後是非以定故天下遂亂而幾不可救
由¶是觀之正人君子之進退伸詘豈一身一家之<md:KR4d0306_SBCK_034-13b>¶利患
哉為人上者可以鑒矣至於小人之害君¶子其志本以
徼權利盗寵榮及公道既明卒亦¶不免故姦詐窮而丁
<pb:KR4d0306_WYG_034-15a>
謂竄咎禍盈而蔡氏僇罪¶釁極而侂胄誅皆流毒遺臭
死有餘責彼三君¶子者身沒而道光事久而功白千載
之下望其¶風烈如神人然是果孰為失得邪十二年八
月¶侯奉詔守邵陽將行以諸公所為忠定公挽章¶哀詞
示某曰子其可無一言乎某謂公之勲烈¶不竢賛詠而
明獨其已然之迹有可為殷鑒者¶故樂為侯道之而其
撫事興懐感今悼昔又不<md:KR4d0306_SBCK_034-14a>¶勝其慨然也中秋日建安真
某敬書于忠獻堂
<pb:KR4d0306_WYG_034-15b>
　　　蔡真人誥碑¶
嘉定十一年十月三日有詔泉山清源洞冲應¶善利靈
濟真人加昭博之號為八字真人先是¶十年夏五月不
雨臣始至官問僊祠靈官之著¶驗章灼者咸以真人對
臣亟禱焉未幾遂雨是¶年冬旱臣往禱焉又雨越明年
春洎秋膏澤時¶至田髙下磽肥皆告稔米斗百錢黄馘
稿項之¶叟讙曰昔未嘗有也非真人之靈實大芘吾土¶
顧安獲此哉於是相帥以其事白於州州諗于<md:KR4d0306_SBCK_034-14b>¶部使者
<pb:KR4d0306_WYG_034-16a>
下其書旁郡審覆之如本州言乃以聞¶天子嘉焉命有
司撫其名之顯且大者以旌真¶人之功嗚呼美哉謹按
真人蔡氏世傳其系出¶晉司徒文穆公謨文穆八世孫
䕫節度嶺南歸¶至泉以歿子孫因家焉真人事唐為金
部員外¶郎太原守晚棄簮紱隠於州之北山修辟榖鍊¶
氣之術以方技濟人既仙去歳久而其靈愈章¶皇朝崇
寧中始封虗應先生紹興九年封冲應¶真人二十三年
加封善利乾道三年又加靈濟¶至是遂加昭博焉臣竊
<pb:KR4d0306_WYG_034-16b>
觀前世人主崇尚道家<md:KR4d0306_SBCK_034-15a>¶神仙之説者大抵以希長年祈
福應往往受欺¶方士為百代嗤惟我聖朝受天眷命以
作神¶主凡老氏浮屠氏與山川祠廟之靈惟能時雨¶暘
弭災沴有功於人者乃始錫號名秩祀典否¶則雖竒怪
詭特有不與焉盖志在斯民而不自¶為此其所以誇絶
前代也又惟真人之清虗澹¶泊未嘗震耀威福以警動
世俗耳目而民之歸¶仰自不能忘朝廷褒封之典自不
能已亦猶有¶道君子為善於幽隠閴寂之地不求人知
<pb:KR4d0306_WYG_034-17a>
而卒¶不可掩豈不尤可貴也哉臣既以所下制書刻<md:KR4d0306_SBCK_034-15b>¶之
梓而又叙其本末使後世知聖朝所以寵¶命真人而真
人之所以膺受寵命者其大指盖¶如此以備清源故事
云十二年八月甲子朔具¶位臣真某記¶
　　　梅溪續集¶
慶元中某竊第來歸鄉之儒先楊君明逺出一¶編曰南
逰集以示某曰此永嘉詹事王公之所¶作也某時尚少
未悉公行事本末然嘗誦晦庵¶先生所為梅溪集序則
<pb:KR4d0306_WYG_034-17b>
已知公為一代正人矣¶及得此編益加鄉慕宦游二十
載率齎以自隨<md:KR4d0306_SBCK_034-16a>¶若讌邑宰與中和安静堂等詩口之熟
焉嘉定¶丁丑䝉恩假守獲繼公躅於四十七年之後邦¶
人父老語及公者必感激涕零蕘夫牧兒亦知¶有所謂
王侍郎也公何以獲此於人哉蔽之以¶一言曰誠而已
矣盖公之為人襟度精明表裏¶純一其立朝事君空臆
盡言攖龍鱗而不悔者¶此誠也居官牧民矜憐摩撫若
父母之於赤子¶者此誠也至於為詩與文絶去雕琢渾
<pb:KR4d0306_WYG_034-18a>
然天質¶一登臨一燕賞以至賦一卉木題一巖石惓惓¶
忠篤之意亦隨寓焉嗚呼賢哉宜泉人之咏嘆<md:KR4d0306_SBCK_034-16b>¶而不忘
也集版藏之郡齋歳久浸或刓&KR0409;屬議¶刋整而郡士林
君彬之為某言公勸農戒訟等文¶猶有未見於集者而
公之孫䕫通守蒲中亦出¶公書問三十餘通皆在泉時
作前輩流風日以¶益逺雖弄翰戲墨猶當勤勤収拾
而况藹然仁¶義之言皆有補於世教者乎因并刻之命
曰梅¶溪續集使來者得以覽觀焉己夘九月己亥建¶安
<pb:KR4d0306_WYG_034-18b>
真某記¶
　　　歐陽四門集¶
歐陽四門集鋟版郡齋有年矣嘉定己夘郡士<md:KR4d0306_SBCK_034-17a>¶林彬之
為余言四門之文之行昌黎韓文公盖¶亟稱之至黄璞
為閩中名士傳乃記太原妓一¶節觀者疑焉近歳黄君
介喻君良能皆嘗為文¶以辨謂宜登載編末以澡千載
之誣余曰四門¶之行獲稱於昌黎而見毁於黄璞後之
君子將¶惟昌黎是信乎抑惟璞之惑乎二君雖無言可
<pb:KR4d0306_WYG_034-19a>
也不載之編末亦可也雖然有一焉自世之學¶者離道
而為文於是以文自命者知黼黻其言¶而不知金玉其
行工騷者有登墻之醜能賦者¶有滌器之汙而世之寡
識者反矜詫而慕望焉<md:KR4d0306_SBCK_034-17b>¶曰夫所謂學者文而已矣華藻
患不縟何以修¶敇為筆力患不雄何以細謹為嗚呼倘
誠若是¶則所謂文者特飾姦之具爾豈曰貫道之器哉¶
彼宋玉寓言以諷未必真有是若相如之事則¶君子盖
羞道之服儒衣冠誦先王言不惟顔冉¶是學而曰吾以
<pb:KR4d0306_WYG_034-19b>
學相如也抑何其陋耶四門之¶謗不白於四門乎何傷
余懼夫士之茍焉自恣¶者將曰唐名士也而有此吾為
之奚尤則¶璞之一言不獨以厚誣四門且將禍學者於
無¶窮也乃刋二公之文如彬之請又附其説如此<md:KR4d0306_SBCK_034-18a>¶庶幾
有補於萬一云九月庚子建安真某書¶
　　　儲襄陽申請¶
右清源儲公行之鎮襄陽時所申請也昔有問¶守邊於
河汾王氏者王氏曰羊祜陸抗仁人也¶可使余謂羊陸
<pb:KR4d0306_WYG_034-20a>
豈真能仁者哉然以其當戰爭¶之時而不為剽盗冦攘
之舉其迹有近乎仁者¶是以君子有取焉至於邊民之
去敵歸已者則¶未聞其麾而距之也而近歳之守邊者
乃曰吾¶與敵和有日矣中國之民敵之民也敵之民歸¶
我而我受之是失信於敵也非昔者羊陸不相<md:KR4d0306_SBCK_034-18b>¶侵之義
也故寧驅之殺之而不敢救嗟夫羊陸¶惟其能全敵國
之民故世以仁稱之今其來歸¶者雖曰敵國之民實吾
國之遺民也殺吾國之¶遺民以媚敵國此不仁之尤者
<pb:KR4d0306_WYG_034-20b>
也而曰吾以學¶羊陸豈不悖哉當開禧時權臣志在興
事則以¶奴𨽻之材穿窬之智渉其境而虣其民是以堂¶
堂大國而為盗於邊也執事者誠懲開禧之失¶盍亦謹
敇有司毋為邊民之盗足矣為邊民之¶父母獨不可乎
孟子曰今人乍見孺子將入於¶井皆有怵惕惻隠之心
今吾遺民不幸而厄於<md:KR4d0306_SBCK_034-19a>¶敵之水火其危廹可憐之狀甚
於孺子之入井¶而未嘗有為之惻然者已非復人心矣
况從而¶驅之殺之是惡赤子之求乳舉而樸之地也嗚
<pb:KR4d0306_WYG_034-21a>
呼痛哉以余聞之盖為邊臣而能以保民為志¶者僅二
三人而公其一也始公之初至襄陽則¶已料遺民之必
來而獻可納不可拒之説矣及¶其後也果有樊快明之
事焉制閫之臣大書以¶掲于邊曰有入吾境者必殺無
貸公於是時不¶敢為全身逺辠之計條三説以獻于朝
曰快明¶之黨盖二千六百餘人急之則懐等死之心勝<md:KR4d0306_SBCK_034-19b>¶之不足為武不勝則邊民魚肉為隣境笑是吾¶國代敵
受禍中原赤子苦其虐政相率來歸若¶驅而䧟之死地
<pb:KR4d0306_WYG_034-21b>
則沿邊之人莫不痛忿是吾國¶代敵受怨河南豪傑朝
夕且起聞吾殺附必懐¶不平之心他日得志將移&KR0311;敵
之心而&KR0311;我矣¶是吾國代敵受讎嗚呼公之為國慮者
可謂切¶至也已使執事者因公之言集衆思以圖長策¶
必有以慰中原之心而弭異日之患者奈何時¶論既殊
而帥衆來歸者卒殞於邊將之手而公¶亦以罷歸矣盖
方是時任邊寄者爭以殺附為<md:KR4d0306_SBCK_034-20a>¶功而公之持論顧如此
宜其落落難合也然公¶寧不與人合而不敢不與天合
<pb:KR4d0306_WYG_034-22a>
夫好生而惡殺¶者天之道也辠當殺古人猶不敢茍况
於無罪¶而殺之者乎余時方在金陵風霾漲天者累日¶
氣入人鼻皆酸意其必有異也未幾乃有以漢¶上之事
告者撫膺而喟者久之謂天道逺其果¶信然耶戇直迂
愚夙所痛悼因覽公申請輙復¶慨然有動于中而筆之
巻末後之君子其有¶感於斯言也夫嘉定己夘十月三
日建安真某書¶
　　　東坡書歸去來辭<md:KR4d0306_SBCK_034-20b>¶
<pb:KR4d0306_WYG_034-22b>
東坡謫嶺南故舊少通問者在蜀惟巢元修在¶吳則僧
契順皆徒步萬里訪之於荒陬絶徼之¶外元修以是登
名青史號稱卓行契順亦託此¶以傳真可敬哉契順之
言曰惟無所求故來惠¶州盖有求則有欲有欲則失其
本心是非顛倒¶有不自知者世之小人疾視君子至欲
擠之死¶者豈皆其本心正坐有欲故爾趙公珍藏此帖¶
間出以示人所補多矣己夘歳除前十日書于¶南昌郡
齋
<pb:KR4d0306_WYG_034-23a>
　近歳有嘗登大儒先生之門者既而黨論起<md:KR4d0306_SBCK_034-21a>¶其人畏
　禍匿迹過門不敢見則以書謝曰非¶不願見也懼為
　先生累耳先生答曰予比得¶一疾竒甚相見則能染
　人不來甚善聞者代¶為汗下吁之人也盖以通經學
　古自名而其¶行義顧出一浮屠下昌黎墨名儒行之
　説渠¶不信然因戲書于後以發千古一笑¶
　　　顔魯公與郭定襄論坐次帖¶
按郭英乂時為尚書右僕射定襄郡王此帖當¶是與英
<pb:KR4d0306_WYG_034-23b>
乂者僕不&KR0570;書學未能辨其為第幾帖¶獨觀公秉禮陳
義以斥英乂之驁而折朝恩之<md:KR4d0306_SBCK_034-21b>¶驕論正氣嚴凛凛冰雪
真可畏而仰也或曰英¶乂小人公顧期之以直諒毋乃
失言也乎是不¶然君子未嘗絶人特人自絶於君子爾
英乂始¶結朝恩後附元載自謂富貴終身可保迄不免¶
成都之禍世之依憑城社而視清議為不足䘏¶者可以
鑒矣¶
　　　二吳公帖
<pb:KR4d0306_WYG_034-24a>
正肅公精忠大節諸名流題䟦及之詳矣愚獨¶感公副
西樞時論邉事一䟽有曰議者謂殊域¶相攻乃中國之
利臣謂不然二强連兵士馬益<md:KR4d0306_SBCK_034-22a>¶練一國幸勝則氣驕而
勢横别啟貪求必致生¶事宜申飭二府講求經武備邉
之策庶幾逺人¶聞之可銷患於未萌嗚呼公之言用於
慶歴¶故不見其功後七八十年兩地交閧廷臣動色¶相
賀亡復如公之所憂者未幾一敵乘勝而横¶迄如公言
然後知正人君子為國逺慮雖蓍龜¶弗若也因覽遺
<pb:KR4d0306_WYG_034-24b>
墨為之太息¶
正憲公忠誠為國與正肅畧同而所遇者異盖¶正肅參
大政時朝列多君子雖危言切論數與¶小人忤坐是不
果相然始終寵遇不少衰正憲<md:KR4d0306_SBCK_034-22b>¶登庸寔繼荆舒氏曰
珪曰確前沮後排其志弗¶獲一日伸然猶﨑嶇䜛邪中
隂䕶正人力扶公¶論盖死而後已以是羣姦切齒至興
懐素之獄¶逞報復之私由今觀之公之清明亮節皦如
白¶日遺墨敗楮人爭寳之其眎鬼蜮之徒身死名¶滅與
<pb:KR4d0306_WYG_034-25a>
鼠狗不異是果孰為得失邪提筦君盖公¶之諸孫方以
材業著寔能世其家者然則吳氏¶之興殆未艾也¶
　　　陳慧父竹坡詩藁¶
昔王子猷居必種竹曰何可一日無此君而子<md:KR4d0306_SBCK_034-23a>¶猷行不
副名見謂汙濁然則子猷固愛此君政¶恐此君不愛子
猷耳今竹坡君並溪而廬種竹¶萬箇而有詩千篇好風
凉月長吟其間此君有¶知亦當欣然為君一笑也建人
真某為作歌曰¶萬玉兮森森清風兮滿林有幽人兮髙
<pb:KR4d0306_WYG_034-25b>
蹈時擊¶節兮長唫長唫兮陸續鳳為起舞兮鸞為度曲¶
羗此樂兮誰知雖簞瓢兮亦足¶
　　　任漢州所藏朱文公與南軒先生書帖¶
按南軒先生二書皆將去桂林時作任侯所藏¶文公先
生帖正其往復者也當乾道淳熙<md:KR4d0306_SBCK_034-23b>¶間二先生更相師友
以斯文為已任一言論一¶著述反復講磨必極其至當
而後已此書所論¶中庸近思盖其一也夫以二先生之
學可謂深¶造自得者矣而猶汲汲於友朋之助如此况
<pb:KR4d0306_WYG_034-26a>
學¶者乎文公記濓溪書堂以為斯文之傳惟天所¶畀乃
得與焉此帖所謂發明天命之意是也夫¶濓溪生千載
之後而接孔孟不傳之統信天之¶所畀矣二先生並時
而出講明斯道以續周程¶之正脈謂非天意可乎雖然
天非獨私於二先¶生二先生亦未嘗以自私也學者誠
能因其言<md:KR4d0306_SBCK_034-24a>¶以求其心由下學之功馴致於上達之地則
道¶在我矣若曰二公天人匪學可到習卑守陋姑¶以自
賢於世俗而已豈惟非二先生之心實有¶負於天也文
<pb:KR4d0306_WYG_034-26b>
公有不謂命之云意或在是故併¶及之¶
　　　任漢州發策本末¶
嘉定庚午余與姑蘇黄公並直禁林暇日語余¶慶元間
營救發策事甚悉予謂任陳林三君子¶憤權臣之顓恣
奮筆詆呵而忘其禍之及黄公¶憫善類之䝉害悉力全
䕶而不計其身之危皆<md:KR4d0306_SBCK_034-24b>¶非賢者莫能為也㑹公求去余
適視草遂引是¶以留之俛仰十五年間公與陳林二君
不復可¶見獨任侯敭歴中外功名赫然未艾也侯嘗反
<pb:KR4d0306_WYG_034-27a>
思當時所以策士者果何所為而然哉愛君之¶誠愊塞
於中有不能自己者爾此即孟氏所謂¶惻隠之心天理
自然之妙也完而養之勿雜則¶異時格君事業特自是
充之而已任侯其勉諸¶
　　　楊文公書玉溪生詩¶
此吾鄉文公書也國朝南方人物之盛自浦¶城始浦城
人物之盛自文莊公及公始當咸<md:KR4d0306_SBCK_034-25a>¶平景徳間公之文章
擅天下然使其所立獨¶以詞翰名則亦不過與騷人墨
<pb:KR4d0306_WYG_034-27b>
客角逐爭後先¶爾惟其清忠大節凛凛弗渝不義富貴
視猶涕¶唾此所以屹然為世之郛郭也歟某蓬藋之居¶
距公故第不數里盖嘗徘徊終日想公遺風而¶不得見
今乃從公之孫零陵史君獲觀其真跡¶斯亦幸矣嗚呼
前輩之典型日逺鄉邦人物既¶寥寥其可數而楊氏
之後如史君者復幾人其¶不可歎也夫其可不更相勉
勵也夫¶
　　　許介之詩巻<md:KR4d0306_SBCK_034-25b>¶
<pb:KR4d0306_WYG_034-28a>
予聞介之詩名舊矣歳甲申擕其詩數百首訪¶予於星
沙曰某之少也獲登平園誠齋之門二¶先生不予鄙也
皆相期於詞章之域今齒日長¶矣懼無以副二先生之
望奈何予視其人昂然¶鵠立其論説今古娓娓不窮則
為之悚然曰二¶先生之知子厚矣然予視子豈直詩人
也哉其¶智畧縱横可以參閫外之畫其雄辨慷慨可以¶
使不測之虜二先生期子於詞章之域予將竢¶子以功
名之㑹可乎雖然功名外物爾君子之¶所性有不與存
<pb:KR4d0306_WYG_034-28b>
焉子房孔明非義在於復韓&KR0311;<md:KR4d0306_SBCK_034-26a>¶討漢賊雖終身巖穴可
也豈汲汲於功名蘄以¶自見也哉士茍自重其身則凡
在外者舉不足¶計也然則予將進子於道徳之場可乎
盖道徳¶者君子成身之本功名則因乎時而詞章又其¶
末也介之勉乎哉子之先右丞公在艱難時事¶業雖不
克盡究而嘉言直道與李忠定公畧相¶伯仲天下以正
人許之而潛心聖經作為訓傳¶則又有先儒所未發者
介之歸而求之有餘師¶矣若夫介之詩詞之敏麗則有
<pb:KR4d0306_WYG_034-29a>
諸公之題品在¶故不復云<md:KR4d0306_SBCK_034-26b>¶　　　胡子知言藁¶
孟子以知詖滛邪遁為知言胡子之書以是名¶者所以
辨異端之言與吾聖人異也楊墨之害¶不熄孔子之道
不著故知言一書於諸子百家¶之邪説辭而闢之極其
詳焉盖以繼孟子也學¶者誠能深味其旨則於吾道之
正且大異端之¶偏而小若辨白黒若數一二矣蕭君定
夫以其¶所藏真藁示余敬拜而書其後
<pb:KR4d0306_WYG_034-29b>
　　　吕子約與彭仲誠帖¶
大愚吕公清風直節為一世偉人某不及見之<md:KR4d0306_SBCK_034-27a>¶矣而獲
見所與彭君仲誠講學數帖其論讀明¶道行狀可以觀
聖賢氣象讀書以論語為主履¶踐以毋自欺為本富哉
言乎豈惟仲誠父當終¶身服膺善學者皆當冩此一通
置諸座側¶
　　　金尚書撰陳丞相誌銘藁¶
　　　　(周丞相跋云某㓜學之年已聞黟歙金公彦/亨為名御史論擊權彊無所避¶紹興戊午年)
<pb:KR4d0306_WYG_034-30a>
　　　　(春以母憂去朝服闋後秦丞相抑而弗用凡/二十年當己夘歳髙宗¶以宗正少卿召還歴)
　　　　(禮部侍郎給事中歳壬午六月夀王初即位/眷待良厚是¶秋某以起居郎兼中書舍人同)
　　　　(在後省見公直諒多聞年髙而徳劭毎與從/官¶歎其不可及吏部徐侍郎度因為某言政)
　　　　(和宣和間後生少讀史一日沈狀元<md:KR4d0306_SBCK_034-27b>¶晦以博/學至京師東南士子翕然宗之來者滿門聞)
　　　　(舉古事莫不竦聴惟公在¶下坐數摇其首鄉/人問其故則云某事誤矣某事非也退而考)
　　　　(按信然盖公於史¶傳皆能黙記叩之往往成/誦迄今不以史書自隨其學問可知矣至若)
　　　　(端重誠¶實上不欺君則又有可記者特表而/出之某兼西掖之二日有旨婉容翟氏進¶封)
　　　　(本位官吏並合推恩内礙止法人特與轉行/即今夀成皇太后也時給舍毎¶同御繳駁某)
<pb:KR4d0306_WYG_034-30b>
　　　　(宻語公妃嬪位非中官即醫流皆礙止法前/徳夀推江上扈從賞¶今上覃恩並不轉行止)
　　　　(令囘授似當論奏公歎曰君言是也近夏賢/妃位推恩¶某寔未曉已書牘行下今恐相戾)
　　　　(君自繳奏可也某曰若爾尚當商量庚申講/¶筵公與某偶皆以職事留身初不知公奏何)
　　　　(事但望見公再拜殿上退而某升¶甫至榻前/上迎勞云朕初謂卿止能文適金安節説卿)
　　　　(欲論婉容位轉行礙<md:KR4d0306_SBCK_034-28a>¶止法事不謂卿剛正如/此真全才也可便進文字來某然後知公忠)
　　　　(直不遂非¶又如此章既上御批依奏夏妃位/官吏亦令依條囘授此事非獨著公盛徳¶夀)
　　　　(皇可謂從諫如轉圜矣後三十四年公之孫/承直郎鑄錢司檢踏官箎示公¶文藁求予一)
　　　　(言敬題其後以補家傳之闕若公文辭典雅/一如其為人識者自知¶何待賛也慶元元年)
<pb:KR4d0306_WYG_034-31a>
　　　　(九月日少傅觀文殿大學士致仕益國公周/某書楊閣¶學䟦云某隆興元年冬詣吏部受)
　　　　(署一日謁中書舍人澹庵胡先生坐未定門/¶外傳呼重客至某亟屏齋房避之見主賔四)
　　　　(人皆鬂髯皓白衣冠峻整進退莊¶敬以問先/生之子泳指曰此為彦亨金公此為龜齡王)
　　　　(公此為邦彦陳公是時¶羣賢充朝氣象如此/慶歴元祐間而兹四人者又其選也其名日)
　　　　(著望之¶若神人然而某乃得以瞻其聲尤私/竊自慶以謂雖商山之皓何必减焉後三<md:KR4d0306_SBCK_034-28b>¶十)
　　　　(六年得金公之文藁於其孫箎首篇盖公所/作文恭陳公墓誌銘也讀之終¶篇盖自歐陽)
　　　　(公碑王文正公之後才見此耳盖二相之文/相為頡頏云敬書其¶後慶元戊午季冬中澣)
　　　　(日太中大夫煥章/閣待制楊某書)
<pb:KR4d0306_WYG_034-31b>
觀平園誠齋二公所書見當時從臣同心體國¶小有闕
失不惜盡言又以見一時耆艾魁壘之¶士峩冠委佩畢
萃朝廷如二老歸周四皓在¶漢也此皆阜陵初政而氣
象如此二十八年¶之治盖可占矣遐想盛事為之三歎
寳慶改元¶六月戊午朝請大夫新除禮部侍郎兼同修
國¶史實録院同修撰兼侍讀真某書<md:KR4d0306_SBCK_034-29a>¶　　　王舍人元石家傳(公諱/介)¶
故集英殿修撰王公為秘書監時某備數三館¶及遷少
<pb:KR4d0306_WYG_034-32a>
宗正又以玉牒檢討與纂修之屬焉公¶不鄙其愚所以
顧待期許者甚厚故於公立¶朝本末知之最深今觀公
之子埜所為家傳言¶言皆實録也嗚呼以公之忠誠亮
節正學逺識¶使得盡發所藴施之朝廷其益詎可量耶
而¶一時議論往往枘鑿難合以故不能安於朝¶而去既
去不復召者數年而公沒矣可勝歎哉¶可勝惜哉某嘗
竊論公平生所立盖有汲長孺<md:KR4d0306_SBCK_034-29b>¶王元之之風恨世之知
公殊少因讀家傳輙書¶于巻之末異時有良史者出未
<pb:KR4d0306_WYG_034-32b>
必無取於斯言¶云¶
　　　趙浦城祖殿撰叔近遺事¶
予讀昌黎公所譔曹王臯碑未嘗不慨然壯其¶為人王
之帥湖南也戍將國良以武岡叛帥諸¶道兵討之未克
而王從一騎五百里抵良壁呼¶而諭之盡降其軍是王
以一身而賢師徒數十¶萬也方杭卒據城以叛勢張甚
趙公旁郡守爾¶擁兵眡成敗誰得而訾之顧獨奮然投
袂曉以<md:KR4d0306_SBCK_034-30a>¶天子威徳使凶儔逆類悚焉動心脱錢塘生齒
<pb:KR4d0306_WYG_034-33a>
億萬於饑虎之喙功與曹王埒而艱倍之二公¶以帝室
之胄遭時多雞而能有所成就如此顧¶不偉哉然曹王
卒以勲名自終趙公未幾即殞¶於媢嫉者之手有曹王
之才之功而無其命盖¶可歎矣紹興初雖嘗白其沈寃
追秩書殿而¶䘏後録孤之典迄為文俗吏所軋不果行
尤可¶歎也然世未有屈於人而不伸於天者以公忠¶烈
曽亡一命之賞以酬後而自孫及曽接踵科¶級奕奕相
照於太常名籍中以子所識若㑹稽<md:KR4d0306_SBCK_034-30b>¶别駕浦城大夫之
<pb:KR4d0306_WYG_034-33b>
才且賢盖所謂玉之英瑶而¶羽之五采者也彼媢公者
能厄其身於一時不¶能使天不昌其後於異日自昔志
士仁人所為¶特立獨行而弗顧者以天為足恃而已嗚
呼公¶其可以亡憾矣夫¶
　　　題李果齋所書鄭伯元詩後¶
予與公晦為僚于泉山二年之間於學問文章¶源流幾
亡所不講獨罕言詩意其未暇屬意也¶今公晦仙去已
七年始於其弟耘叟處見其手¶冩鄭伯元詩及登太白
<pb:KR4d0306_WYG_034-34a>
墳所作用功之深乃如<md:KR4d0306_SBCK_034-31a>¶此然則詩之外其所未言者豈
少哉昔坡公謂¶吾於與可知之者盖亡幾其不知者不
可勝計¶某於公晦亦云耘叟筆力超㧞甚似其兄見之¶
如見公晦令人愴然興九原之悲云紹定庚寅¶十月甲
子西山真某書¶
　
　
　
<pb:KR4d0306_WYG_034-34b>
　
　
　
　
　
　
　
　西山文集巻三十四<md:KR4d0306_SBCK_034-31b>¶<md:KR4d0306_SBCK_035-1a>¶
<pb:KR4d0306_WYG_035-1a>
欽定四庫全書
　西山文集巻
