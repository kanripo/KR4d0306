# -*- mode: mandoku-view; -*-
#+TITLE: 西山先生眞文忠公文集
#+DATE: 2015-09-11 14:15:58.648269
#+PROPERTY: ID KR4d0306
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 31
#+PROPERTY: FILE SB04n0512-031西山先生眞文忠公文集-卷第三十一.
<pb:KR4d0306_SBCK_031-1a>¶
西山先生眞文忠公文集卷第三十一¶
　問答¶
　　問理明誠格(問禘/章)¶
禘者&KR0021;始祖所自出之帝也謂如　本朝　太¶
祖是　宋開基之祖　僖祖(太祖皇帝/之四丗祖)又是始¶
祖而上古黃帝乃趙氏所自出之帝也&KR0021;祀之¶
禮逺及於始祖之所自出無乃太逺乎盖萬物¶
本乎天人本乎祖我之有此身出於父母也父¶
母又出於祖祖又出於始祖始祖又出於厥初¶
得姓受氏之祖雖年代悠逺如自根而幹自幹¶
<pb:KR4d0306_SBCK_031-1b>¶
而枝其本則一而巳矣故必推始祖之所自出¶
而&KR0021;之則報本反始之義無不盡矣若非仁孝¶
誠敬之極至豈有知此禮而行之乎盖凡人於¶
世之近者(如考妣/祖考妣)則意其精神未散或嘗逮事¶
而記其聲容必起哀敬之心而不敢忽若世之¶
逺者相去已乆精神之存與否不可得而知人¶
素不識其聲容則有易忽之意故禘禮非極其¶
仁孝極其誠敬者不能知其理不能行其事(惟/仁)¶
(孝之深者能知此身之所自來惟誠敬/之至者能知我之精神即祖考之精神)茍能知¶
此理矣(至难知者/&KR0017;神之理)則其他事物之理又何難知¶
<pb:KR4d0306_SBCK_031-2a>¶
之有苟能感格矣則推而格天地者此誠而巳¶
推而感之則亦此誠而巳故曰理無不明誠無¶
不格於治天下何難哉¶
　　問媚&KR0883;¶
聖人道大徳宏如天地故其發言渾渾乎如元¶
氣之運然於門人弟子則或竣其詞以規儆之¶
如曰野㢤由也如曰小人㢤樊須也如曰予之¶
不仁也盖其視門人弟子如子弟其有過但當¶
峻責若一時&KR0096;臣小人平日未嘗相孚一旦發¶
非理之問聖人之答之也旣不可順指以求合¶
<pb:KR4d0306_SBCK_031-2b>¶
又不可忤意而招禍故其言&KR0025;容巽順若無所¶
觸忤然皆本乎正理而未嘗有一毫之阿狗如¶
答王孫賈曰&KR0023;罪於天無所禱也答陽貨曰吾¶
&KR0005;仕矣皆是此意(其對王孫賈不曰媚奥与竈/之非但言&KR0023;辠於天為不可)¶
(使王孫賈知此意則必惕然自省平日所為弗/理得罪於天者巳多是乃開其悔悟之機也如)¶
(不知此意亦不至觸之以招禍其對陽貨也貨/本責孔子之不仕孔子對以吾將仕矣其意謂)¶
(我未嘗不欲仕且將仕矣但不仕汝尔其言渾/然圭角不露旣非阿狥又不違忤此所以為聖)¶
(人之言也常人之於權貴若非逢迎取悦則必/激觸取怒雖直言激觸者不失為正然比之聖)¶
(人氣象則猶未免䧟於一偏必如聖人之道徳/宏大自然有此氣象非勉强可及若欲師慕其)¶
(万一惟敬以存養使心平而氣和則庶乎其可/近爾程先生謂讀論語者要識聖賢氣象如此)¶
<pb:KR4d0306_SBCK_031-3a>¶
(章之&KR0011;優㳺玩味/則其氣象可見矣)¶
王孫賈衞之權臣&KR0026;聖人獲罪於天之語則其¶
儆之&KR0055;矣然他日称衞&KR0149;公之不亾則以其國¶
有人之故而王孫賈治軍旅亦與焉蓋其人雖¶
不善至於治兵則其所長此又憎而知其善之¶
意聖人之心至公如天地此其一事也¶
　　問終食不違仁¶
此章當作三節看處富貴貧賤之間而不苟此¶
一節猶是麤底工夫至終食不違又是一節乃¶
是存心養性細宻底工夫然猶是平居暇日之¶
<pb:KR4d0306_SBCK_031-3b>¶
事可以勉而至者至於造次急遽之時患難傾¶
覆之際若非平時存養巳熟至此鮮有不失其¶
夲心者到此而猶不違乃是至細至宻工夫其¶
去安仁地位巳不逺矣然此三節乃進徳之始¶
終&KR0002;無麤底工夫作根脚基址豈有能進於細¶
宻之地者故必以審富貴安貧賤為本然後能¶
進於終食不違之地䏻終食不違矣然後能進¶
於造次䫟沛不違之地用工之序盡如此正與¶
前章無謟無驕樂與好禮相似當考參而熟玩¶
也¶
<pb:KR4d0306_SBCK_031-4a>¶
　　問志於道¶
志於道者心存於義理也恥衣食之惡者心存¶
於物欲也理之與欲不能兩立故聖人以此爲¶
戒也南軒先生嘗曰天下無間界底道理欲做¶
好人則不可望快活要快活則做不得好人此¶
之謂也南軒之言雖麤然學者必湏於此分别¶
得明白然後可以進道不然則亦徒&KR0003;而巳顔¶
子一簟食一瓢飲不改其樂此是不恥惡食子¶
路緼&KR0129;與衣&KR0012;貉者立而不恥此是不恥惡衣¶
前輩有云咬得菜根何事不可爲是亦此意¶
<pb:KR4d0306_SBCK_031-4b>¶
　　問忠恕¶
天地　聖人　誠¶
天地與聖人只是一誠字誠者眞實無妄之謂¶
也晝必明夜必闇夏必熱冬必寒春必生夏必¶
長亘千萬年如一日不曾有少差繆此天地之¶
誠也仁眞箇仁義真箇義存於心無一念之不¶
實見於事無一件之不實形於言無一句之不¶
實而百行萬善備&KR0085;無餘此聖人之誠也天地¶
只是一箇誠字萬物自然各遂其生聖人只是¶
一箇誠字萬事自然各當其理此乃天地聖人¶
<pb:KR4d0306_SBCK_031-5a>¶
之事學者未到此地位且須盡忠恕二字忠者¶
盡巳之心也恕者推巳之心以及人也忠盡乎¶
内者也恕形於外者也巳之心旣無一毫之不¶
盡則形之於外亦無一毫之不當(如事親當孝/事兄當悌處)¶
(朋友當信事事物物各盡其所/以當然之理以䖏之即是恕也)有忠而後有恕¶
忠者形也恕者影也(如有形而/後有影)在聖人則曰誠¶
在學者則曰忠誠是自然而然忠則須用着力¶
在聖人則不必言恕在學者則當言恕盖聖人¶
不待乎推學者先盡巳而後能及人故有待乎¶
推也然學者若能於忠恕二字上着力於盡巳¶
<pb:KR4d0306_SBCK_031-5b>¶
盡人之間無不極其至乆之亦可以到至誠地¶
位(誠是自然底忠/忠是着力底誠)孔子告曾子一貫之理本是¶
言誠曾子恐門人理㑹未得故降下一等而告¶
之以忠恕要之忠恕盡䖏即是誠但學者須是¶
自卑而高自淺而深不可躐等妄意於高逺而¶
實無所得耳¶
　　問仁字(仁而不佞章)¶
仁之一字&KR0025;右無訓論語一書凢言仁䖏只是¶
教人以爲仁之方而巳孟子曰仁人心也㝡為¶
明切然亦只是&KR0003;仁者人心之徳而巳初非以¶
<pb:KR4d0306_SBCK_031-6a>¶
人心二字解仁也自漢以来儒者&KR0011;以愛字&KR0003;¶
仁故韓文公曰慱愛之謂仁殊不知愛乃仁之¶
用而未能盡仁之體仁性也愛情也性中有此¶
仁故發之於情則能愛仁猶根也愛猶枝葉也¶
有此根故有此枝葉然便指枝葉作根則不可¶
故孟子曰惻隱之心仁之端也惻隱正是愛(見/物)¶
(之可哀可憐者則有惻/然隱痛之心此正是爱)乃是仁中發出来譬如¶
有物在中而端緒發於外也愛乃仁之發見䖏¶
便以愛爲仁是以情爲性以用爲體也所以伊¶
川先生不取韓子愽愛之&KR0003;以爲仁自是性愛¶
<pb:KR4d0306_SBCK_031-6b>¶
自是情以愛爲仁是認情爲性然其觧孝弟爲¶
仁之本&KR0077;又曰仁主於愛愛莫大於愛親與前¶
&KR0003;頗似相反何也盖韓子曰愽愛之謂仁則是¶
以愛便爲仁伊川曰仁主手愛則是仁之爲道¶
生於愛而巳非謂仁只是愛也盖五常各有所¶
至仁主愛義主冝禮主别智主知愛者仁之用¶
仁者愛之体仁雖不止於愛然見之於用則莫¶
切於愛縁人之&KR0004;生得天地生物之心以爲心¶
所以合下便有此仁天地之心主於生物故人¶
之心亦主乎愛物也漢唐儒者不合以愛便爲¶
<pb:KR4d0306_SBCK_031-7a>¶
仁所以不識仁之本體到上蔡先生又以覺為¶
仁言心之虚明知覺凢痒痾疾痛便知便覺即¶
此是仁無垢張氏又&KR0025;而推演其&KR0003;於是百十¶
年来學者又以覺言仁殊不知知覺自屬智仁¶
者之心固有知覺但以知覺為仁則不可學者¶
但於知覺上求仁只要胷中虚明無滯便&KR0003;是¶
仁&KR0077;於仁之本體未為親切反不若愛字雖朱¶
是仁之體&KR0077;正是仁之用因用則可以知其體¶
(天地生物之心便是仁之体其發出/来生物便是仁之用体用元不相離)至文公先¶
生立六字以㫁之曰仁者心之徳愛之理於是¶
<pb:KR4d0306_SBCK_031-7b>¶
体用兼全旣異乎漢儒指情為性之夫又足以¶
破近世學者以覺為仁之&KR0102;所謂心之徳者盖¶
言仁者此心之全徳包五常貫四端而為一心¶
之主也所謂愛之理者盖謂仁乃愛之理仁未¶
便是愛乃愛之道理愛未是盡仁乃仁之發用¶
有此道理便有此發用理即性也用即情也於¶
是仁之為義明白昭著至此章又断以全體不¶
息四字盖仁者兼該萬善無所不俻如人之頭¶
目手足皆具然後謂之人也不息者如天地一¶
元之氣運行於六合之間無頃刻止息所以生¶
<pb:KR4d0306_SBCK_031-8a>¶
成萬物無有巳時文公前後十字於仁之義曲¶
盡其至學者誠能&KR0055;玩而罷&KR0021;之無復餘藴矣¶
心之活便䏻運轉不息凡䖏人倫事物之間此¶
心周流無礙䖏處皆到心死則便如鐵石凢處¶
人倫事物之間皆窒塞了¶
　　問剛與慾(悵也章)¶
剛者天徳也天徳者謂純乎天理而不雜以人¶
欲也乾六爻皆陽故曰剛徤中正純粹精也人¶
之與天本一無二惟其有私欲以間之是以與¶
天不相似若能盡去私欲則復乎天矣此君子¶
<pb:KR4d0306_SBCK_031-8b>¶
所以貴乎剛也上蔡先生曰剛與慾正相反䏻¶
勝物之謂剛故常伸於萬物之上為物揜之謂¶
慾故常屈於萬物之下上蔡所謂勝物者盖謂¶
立志堅強不為外物&KR0001;奪凡榮辱得䘮禍福死¶
生皆不足以動之如孟子所謂富貴不能滛貧¶
賤不能移威武不能屈此之謂勝物非剛暴恃¶
氣求以勝人之謂也為物揜之謂慾言䧟溺於¶
物欲之中不能自克如為物&KR0210;覆揜遏而不能¶
出也上蔡此言最爲有益學者知此與其徇欲¶
而屈於物之下如婦人女子之柔弱孰若以剛¶
<pb:KR4d0306_SBCK_031-9a>¶
徳自持卓然立於萬物之表而不失大丈夫之¶
操乎又横渠先生曰陽明勝則徳性用隂濁勝¶
則物欲行徳性者吾之所固有仁義禮智之性¶
也物欲者因耳目口鼻之接於物而生者也凢¶
為人剛明果决則理存而欲冺故徳性用言徳¶
性為主而用事也為人隂柔昏濁則欲勝而理¶
冺故物欲行言物欲為主而肆行也陽明隂濁¶
雖禀於氣質然可學以反之人能自力於學則¶
柔者可強闇者可明不能學則強者或轉而柔¶
明者㦯趨而闇横渠此言正欲人以學力変氣¶
<pb:KR4d0306_SBCK_031-9b>¶
質使陽明日勝則徳性常用而物欲不行也¶
　　問志氣(晝寢章)¶
志謂心志氣謂血氣學者若能立志以自強則¶
氣亦&KR0025;之不至於怠隋如將師之統卒有紀律¶
有&KR0197;令則士卒雖欲隋而不可得苟心志不立¶
則未免為血氣所使孟子曰志者氣之帥也盖¶
志強則氣亦强志惰則氣亦惰如將勇則士亦¶
勇將惰則士亦隋也學者欲去昏惰之病必以¶
立志為先¶
　　問文章性與天道¶
<pb:KR4d0306_SBCK_031-10a>¶
文章二字非止於言語詞章而巳聖人盛徳藴¶
於中而輝光發於外如威儀之中度語言之當¶
理皆文也尭之文思舜之文明孔子稱尭曰煥¶
乎其有文章子貢曰夫子之文章皆此之謂也¶
至於二字之義則五色錯而成文黒白合而成¶
章文者燦然有文之謂章者蔚然有章之謂章¶
猶條也六經論語之言文章皆取其自然形見¶
者後世始以筆墨著述為文與聖賢之所謂文¶
者異矣¶
性者指人所得而言(仁義礼智/信是也)天者指其理之¶
<pb:KR4d0306_SBCK_031-10b>¶
自然而言(隂陽五行/之理是也)夫子平時以身敎人凢形¶
於威儀容止語嘿動静自然成文自然有章者¶
皆所以敎學者所謂吾無行而不與二三子吾¶
無隱乎爾者是也學者即其近者求之用功旣¶
乆自然可到精㣲之地若&KR0205;以性命之理告之¶
則恐其億度料想馳心玄妙反無所益故於性¶
與天道罕嘗言之學者不可得而聞其於論語¶
僅有性相近一語亦止是言氣質之性非指性¶
之本至於易乾卦然後曰乾道變化各正性命¶
大得曰一隂一陽之謂道継之者善也成之者¶
<pb:KR4d0306_SBCK_031-11a>¶
性也此二條又是正&KR0003;性與天道亦可謂罕言¶
矣¶
　　問敬字(敬簡章)¶
伊川先生言主一之謂敬又恐人未曉一字之¶
義又曰無適之謂一適徃也主於此事則不移¶
於他事是之謂無適也主者存主之義伊川又¶
云主一之謂敬一者之謂誠主則有意在學者¶
用功湏當主於一主者念念守此而不離之意¶
也及其&KR0636;養旣熟此心湛然自然無二無雜則¶
不待主而自一矣不待主而自一即所謂誠也¶
<pb:KR4d0306_SBCK_031-11b>¶
敬是人事之本學者用功之要至於誠則逹乎¶
天道矣此又誠敬之分也¶
所謂主一者静時要一動時亦要一平居暇日¶
未有作爲此心亦要主於一此是静時敬應事¶
接物有所作爲此心亦要主於一此是動時敬¶
静時能敬則無思慮紛紜之患動時能敬則無¶
舉措煩擾之患如此則本心常存而不失爲學¶
之要莫先於此更當以胡致堂一叚叅觀¶
　　問言志¶
夫子令顔淵子路言志而子路只曰願車馬衣¶
<pb:KR4d0306_SBCK_031-12a>¶
輕裘與朋友共敝之而無憾自今人&KR0026;之子路¶
之言亦㡬於卑近矣盖聖門學者誠實端慤言¶
者即其所行(行)者即其所言苟躬行有一毫未¶
至㫁不敢輕以自許若今人之好為欺者必妄¶
說一等高大話矣子路為人勇於為善而篤於¶
朋友故&KR0001;&KR0133;如此不知者以為卑近殊不知此¶
乃人之所甚難盖私之一字乃人心之深害私¶
苟未忘雖於骨肉親戚之間尚不能無彼此物¶
我之分且如父母可謂至重然今不知義理之¶
人亦未免分物我飲食居䖏惟巳之便而於親¶
<pb:KR4d0306_SBCK_031-12b>¶
有不䘏者况朋友乎子路之言雖只及朋友然¶
觀其用心則其至公無私可見矣推此以徃雖¶
以天地萬物為一體可也學者當深味子路之¶
言嘿自省察我之事親巳忘物我否事親已忘¶
物我矣又推之以事長事長能忘物我矣又推¶
之以待朋友乆之私意盡忘則其視天地之間¶
混然為一不復有彼我之間此即所謂天下歸¶
仁也而西銘一篇之意正是如此¶
顔淵言志又大於子路盖視己之善如未有善¶
視巳之勞若&KR0004;無勞&KR0026;其用心雖至堯舜地位¶
<pb:KR4d0306_SBCK_031-13a>¶
亦歉然常若不足子路所謂車馬衣裘與朋友¶
共特顔子善中之一善爾夫子之言志又大於¶
顔淵盖二子猶未免用意若聖人則如天地然¶
一元之氣運之於上而天地之間無一物不得¶
其所不待物(物)着力然後能之又非二子所反¶
然今學者且當&KR0025;子路學起必如子路之忘私¶
然後方可進歩不然則物我之私梗於胷中如¶
蟊賊如戈戟然又安能有善不伐有勞不矜如¶
顔子乎况於聖人地位又高又逺非用力所可¶
到湏徳盛仁熟&KR0025;容中道然後不期而自正爾¶
<pb:KR4d0306_SBCK_031-13b>¶
此非始學之事故必先學子路之忘私而後可¶
大凢為學只是要變氣質正心術而巳盖人之¶
氣質苟非聖賢不能全羙必有所偏故聖賢立¶
下許多言語欲人囙其言以省察巳之偏處如¶
毉經然某病則有某方某病則有某藥學者味¶
聖賢之言以察巳之偏正如㸔毉經以察巳之¶
病病是寒則用温藥病是&KR0044;則用凉劑見得病¶
證的然如此則必服藥以去之如此方有益如¶
巳之偏䖏在於不能無私則當玩味聖賢之言¶
以去其私(如子路車馬衣裘/與明友共是也)先自事親事長以¶
<pb:KR4d0306_SBCK_031-14a>¶
至於待朋友皆欲忘其私如此則私之一病去¶
矣又如巳之偏在於不能無矜伐則當玩味聖¶
賢之言以去其矜伐(如顔淵無伐善/無施勞是也)又如平日¶
言行未能相副未免有不誠䖏則當玩味聖賢¶
之言以去其不誠(如前章巧言令色足㳟/匿怨以友其人是也)我有¶
千百病聖賢有千百藥方一日佩服聖賢一言¶
眞切行之則是一日服一藥以去一病乆之則¶
所謂氣質之偏自然融化得盡純善而無惡矣¶
若只㸔過讀過不真實用力以去其偏則如談¶
方說藥&KR0004;未嘗服餌其又何益(氣質之偏旣去/則心術自正向)¶
<pb:KR4d0306_SBCK_031-14b>¶
(来囙觀聖賢之言屡有警省云/是因此語换了肺陽誠是如此)¶
　　問不違仁¶
人得天地生物之心以為心其心本無不仁只¶
因有私&KR0082;便有違仁之時旣克去私欲則心常¶
仁矣¶
心者指知覺而言也仁者指心所具之理而言¶
也盖圎外竅中者是心之體(謂形質也此/乃血&KR0079;之心)虚&KR0149;¶
知覽者是心之靈(靈謂精爽也言其/妙則謂神明不則)仁義禮智¶
信是心之理(理即/性也)知覺屬氣凡能識痛痒識利¶
害識義理者皆是也(此所謂/人心)若仁義禮智信則¶
<pb:KR4d0306_SBCK_031-15a>¶
純是義理(此所謂/道心)人能克去私欲則所知覺者¶
皆義理不能克去私欲則所知覺者物我利害¶
之私而巳純是理即是不違仁雜以私欲便是¶
違仁¶
　　問顔樂¶
集注所引程子三&KR0003;其一曰不以貧窶改其樂¶
二曰蓋其自有樂三曰所樂何事皆不&KR0003;出顔¶
子之樂是如何樂其末&KR0077;令學者於愽文約禮¶
上用功愽文約禮亦有何樂程朱二先生似若¶
有所隱而不以告人者其實無所隠而告人之¶
<pb:KR4d0306_SBCK_031-15b>¶
深也又程氏遺書有人謂顔子所樂者道程先¶
生以為非由今&KR0026;之所樂者道之言豈不有理¶
而程先生乃非之何也盖道只是當然之理而¶
巳非有一物可以玩弄而娯悅也若云所樂者¶
道則吾身與道各為一物未到混融無間之地¶
豈&KR0085;以語聖賢之樂㢤顔子工夫乃是從愽文¶
約禮上用力愽文者言於天下之理無不窮䆒¶
而用功之廣也(文者言凡物皆有自然之條理/也愽者廣也如伊川之論格物)¶
(自一身性情之理与一草/一木之理無不講究是也)約禮者言以禮檢束¶
其身而用功之要也(如視听言動必由乎礼常/置此身於凖繩規矩之中)¶
<pb:KR4d0306_SBCK_031-16a>¶
(而無一毫放逸/恣縦之意是也)愽文者格物致知之事也約禮¶
者克己復禮之事也内外精粗二者並進則此¶
心此身皆與理為一&KR0025;容游泳於天理之中雖¶
簞瓢陋巷不知其為貧萬鐘九鼎不知其為富¶
此乃顔子之樂也程朱二先生恐人只想像顔¶
子之樂而不知實用其功雖日談顔子之樂何¶
益於我故程子全然不露只使人自思而得之¶
朱先生又恐人無下手處特説出愽文約禮四¶
字令學者&KR0025;此用力真積力乆自然有得至於¶
欲罷不能之地則顔子之樂可以庶㡬矣二先¶
<pb:KR4d0306_SBCK_031-16b>¶
生之拳(匕)於學者可謂甚至不可不深玩其㫖¶
也(欲罷不能者言人之於斈若能實用其工則/自然見得循理則楽不循理則不楽由乎礼)¶
(則安不由乎礼則危不待父兄師友之檢/約自然欲止而不能此方是真有所得也)¶
　　問語上語下¶
此章南軒先生之&KR0003;至為精宻所當玩味所謂¶
聖人之道精粗雖無二致者盖道徳性命者理¶
之精也事親事長洒掃應對之屬事之粗也然¶
道徳性命只在事親事長之中苟能盡其事親¶
事長之道則道徳性命不外乎此矣但中人以¶
下之資質若驟然告之以道徳性命彼將何所¶
<pb:KR4d0306_SBCK_031-17a>¶
從入想像億度反所以害道不若且從分明易¶
知處告之如事親事長洒掃應對之属皆人所¶
易知也如此則可以循序而用力不期而至於¶
髙逺之地此聖門敎人之要法也¶
切問近思切問謂以切巳之事問於人也近思¶
謂不馳心高逺就其切近者而思之也外焉問¶
於人内焉思於心皆先其切近者則一語有一¶
語之益一事有一事之功不比況然馳騖於外¶
而&KR0004;無補於身心也¶
　　問見惡人(南子章)¶
<pb:KR4d0306_SBCK_031-17b>¶
居亂邦見惡人惟聖人為可蓋聖人道大徳宏¶
可以轉亂而為治化惡而為善故孔子於南子¶
則見之於陽貨亦見之而公山弗擾之召佛&KR0388;¶
之召皆欲徃焉若大賢以下則危邦不之亂邦¶
不居小人則逺之盖就之未必能有所濟而或¶
以自汙焉故子路仕孔悝不得其死冉求仕季¶
孫無改於其徳顔子閔子終身不仕盖以此也¶
子路不悅者盖以巳之力量觀聖人也故夫子¶
云云¶
　　問手足不仁(愽施章)¶
<pb:KR4d0306_SBCK_031-18a>¶
手足不仁者非曰手足自不仁也盖手足本吾¶
一体縁風痺之人血氣不貫於手足便與不屬¶
己相似人與物亦本吾一體緣頑忍之人此心¶
不貫於人物亦與不属巳相似風痺之人不仁¶
於手足頑忍之人不仁於民物皆以其不屬巳¶
故也殊不知天地吾之父母巳與人雖有彼我¶
之異人與物亦有貴賤之殊要本同一體只縁¶
私意一生天理冺絶便以人巳為二致亦如手¶
足本是吾身之物只縁風邪所中血氣鬲塞遂¶
以手足為外物手足民物之比也風邪私意之¶
<pb:KR4d0306_SBCK_031-18b>¶
比也人無私意之害則民物之休戚自然相&KR0028;¶
一見赤子入井則此心為之&KR0502;惕無風邪之病¶
則手足之痒痾亦自然相關雖小小疾苦此心¶
亦為之痛楚當如此玩味方曉程子痿痺不仁¶
之意¶
　　問日至月至¶
朱文公集注日一至焉月一至焉能造其域而¶
不能乆也詳集注之意蓋謂自顔子之外自餘¶
門弟子或三月中有一日全不違仁有一月全¶
不違仁者語錄以為㦯一日中一次不違仁一¶
<pb:KR4d0306_SBCK_031-19a>¶
月中一次不違仁二說不同當以集注為正(楊/慈)¶
(胡云一日不違仁是三月之中有一日方寸湛/然無私欲之蔽一月不違仁是三月之中有一)¶
(月方寸湛然無私/欲之蔽此説亦是)¶
志道問顔子三月不違仁是無纎毫私欲則自¶
餘門弟子日至月至者常為私欲所汩乎曰欲¶
字有重輕常人之心無非私欲汩亂之時若孔¶
門弟子日至月至者雖未到無纎毫私欲之地¶
然亦必皆寡欲矣孟子敎人只云養心莫善於¶
寡欲周子又進一歩敎人曰由寡以至於無顔¶
子三月不違者巳到無欲之地自餘則寡欲而¶
<pb:KR4d0306_SBCK_031-19b>¶
巳所以未如顔子也然學者豈能便及顔子湏¶
是先學日至者然後能到月至者月至矣然後¶
可學三月不違此即周子由寡以至於無之謂¶
也進學有漸未有不由日至而可到於月至不¶
由月至而可三月不違未有不由寡欲而便能¶
無欲也日月至焉雖未及顔子然在學者亦豈¶
易及哉故南軒先生曰日月至焉與三月不違¶
者固亦異矣然非見道明而用力堅亦未易日¶
月至也由是而不巳焉則亦可馴致矣¶
又程子曰欲不必沉溺但心有所向即是欲(如/飲)¶
<pb:KR4d0306_SBCK_031-20a>¶
(食欲飽是理才要珍而豊即是欲/衣欲暖是理才要珍而麗即是欲)¶
　　問發憤¶
朱文公謂全體至極純亦不巳全體至極謂聖¶
人之於道巳到十分全盡處即所謂誠也純謂¶
不雜言純是至誠無一毫人偽之雜也惟其純¶
誠無雜自然能不巳如天之春而夏(匕)而秋秋¶
而冬晝而夜夜而晝循環運轉一息不停以其¶
誠也聖人之自壯而老自始而終而終無一息¶
之懈亦以其誠也旣誠自然能不巳(今人為善/乍作乍輟)¶
(有始無終或能暫而不能乆皆縁不誠之故如/見得道理真實分明實要用功自生不得)¶
<pb:KR4d0306_SBCK_031-20b>¶
此是聖人地位在學者言之且當就發憤二字¶
上用力顔淵所謂舜何人也我何人也韓文公¶
所謂舜亦人也周公亦人也彼能是而我不能¶
是是以不若聖賢為恥也孟子又曰不恥不若¶
人何若人有周子曰人大不幸無恥言人若有¶
恥則不肯&KR0372;心於為愚不肖有可進之理若旣¶
不如人又無恥心則是&KR0372;為庸人豈復能進此¶
所以為大不幸也學者若能知恥方能發憤若¶
能發憤忘&KR0397;廢食以求之安有不進之理¶
　　問不由戸章¶
<pb:KR4d0306_SBCK_031-21a>¶
舊&KR0003;謂人之不能不由道如出之不能不由户¶
朱文公非之以為世人之行不由道者衆矣若¶
如舊&KR0003;則凢人所行不問是非善悪皆可以為¶
道矣且如事親事長人人所同也然必事親孝¶
事長弟然後謂之道不然則非道矣此章盖嘆¶
世人但能知出必由户而不知行必由道欲人¶
知行不可以不由道也¶
又中庸道不可須&KR0119;離章&KR0027;山先生謂寒而衣¶
饑而食出而作晦而息耳目之視聴手足之舉¶
履無非道也此百姓所以日用而不知伊尹耕¶
<pb:KR4d0306_SBCK_031-21b>¶
有莘之野而樂尭舜之道所謂尭舜之道即舉¶
于有莘之野是巳朱文公辨之曰衣食作息視¶
聴舉履皆物也其所以如此之義理凖則乃道¶
也若便指物爲道不唯昧於形而上下之别而¶
墜於釋氏作用是性之失且使學者誤謂道無¶
不在雖猖狂妄行亦無適而不爲道矣其害可¶
勝言㢤盖&KR0027;山先生以物即是道而文公以爲¶
物之則方是道正與出不由户章意同¶
又告子曰生之謂性盖言人之能知覺運動者¶
即性也孟子不然之朱文公發其義云能知覺¶
<pb:KR4d0306_SBCK_031-22a>¶
運動者只是氣知覺運動之理方是性告子誤¶
認氣為性又引&KR0027;山舉釋氏語云神通井妙用¶
運水與擔柴以此徐行後長不知徐行後長方¶
謂之弟疾行先長則為不弟若謂運水般柴便¶
是妙用則徐行疾行皆是弟矣此亦與前章意¶
同大抵皆謂人於日用事物間處處當理然後¶
為道不可以日用事物便為道文公此說最有¶
益於學者當參而味之¶
　　問夣周公¶
夢之理最為精㣲周禮占夣(官/名)有所謂正夣者¶
<pb:KR4d0306_SBCK_031-22b>¶
(謂其未嘗思慮而兆联/先見者此乃夢之正)有所謂思夣者(謂日間/念慮及)¶
(之故形/於夣)念有正邪故夣亦有正邪髙宗夢得説¶
孔子夣見周公此所謂思夣之正者也(髙宗㳟/嘿思道)¶
(心與天通故因夣而得説孔子志於行道故因/夢而見周公此所謂思夣之正也若使當世無)¶
(傳説而髙宗夣之數百年前無/周公而孔子夣之則非正夣矣)聖人所存者誠¶
故其夣亦誠凢人夣寐紛亂或見世間所無之¶
物皆妄也然趙武&KR0149;王夢呉娃而實得呉娃漢¶
武帝夣木人而宫中果有所埋之木人梁武帝¶
夢何北諸侯来朝而侯景果至此三人者皆因¶
夣而召亂雖實有其人實有其事然趙武&KR0149;王¶
<pb:KR4d0306_SBCK_031-23a>¶
溺於女寵漢武帝惑於&KR0017;神梁武帝志於&KR0095;疆¶
其心不正故其夣随之此亦思夣之不正者也¶
　　問求仁¶
仁者人之所以為人之理也人之身至㣲而乃¶
與天地並立而為三才以其盡得天地之理故¶
也理雖非一端而仁之一字乃其統㑹人而不¶
仁則失其所以為人之理而不可以言人也古¶
者聖賢競競業業以終其身者欲全其所以為¶
人之理而巳若全得此理雖賤為匹夫自有良¶
貴者存成夫子之所以飯䟽飲水顔子所以陋¶
<pb:KR4d0306_SBCK_031-23b>¶
巷簞瓢而不改其樂也若此理旣&KR0220;雖窮天下¶
之富貴如桀紂人得而賤之學者必湏先見得¶
此處分明然後可以進道且如千乘之&KR0038;可謂¶
至重夷齊兄弟此心少有不安便視之如&KR0102;屣¶
委而去之不以為難盖伯夷違父而立則是不¶
孝叔齊先兄而立則是不悌不孝不悌則不復¶
可以為人故寜舎千乘之&KR0038;而不忍失其所以¶
為人之理朱文公謂伯夷以父命為尊叔齊以¶
天倫為重其遜國也皆求所以合天理之正即¶
人心之安其論至矣次章以不義富貴如浮雲¶
<pb:KR4d0306_SBCK_031-24a>¶
雖未必果為衞君設然門人以此二章相先後¶
盖不無意焉如衞輙以子拒父而得富貴是又¶
犬彘之不若也大抵古人見理分明故行一不¶
義殺一不&KR0499;雖得天下而不為後世義利不明¶
人以苟得為貴雖錐刀之利亦有&KR0372;心不義而¶
求之者不知天理旣䘮巳不得為人縦一時僥¶
竊榮利其實去禽獸不逺讀論語者當叚叚反¶
之於身故求仁得仁章莫只做夷齊衞君看了¶
然後有益¶
　　問學易¶
<pb:KR4d0306_SBCK_031-24b>¶
易者隂陽變易之謂日徃則月来(日陽/月隂)寒徃則¶
暑来(暑陽/寒隂)晝夜昏明(晝陽/夜隂)循環不息此天道之¶
常也聖人擬之以作易不過推明隂陽消長之¶
理而巳(昔人謂易字乃合日月二/字爲之盖篆文如此也)陽長則隂消¶
(自十一月爲復一陽生則一隂消/至四月成六陽爲乾則六隂盡消)隂長則陽消¶
(自五月爲姤一隂生而一陽消至/十月成六隂爲坤而六陽盡消)一消一長天¶
之道也人之學易則知吉㓙消長之理(以隂陽/對而言)¶
(之則陽爲善爲吉隂爲惡爲㐫獨言陽則陽自/有吉有㐫盖陽得中則吉不中爲㐫隂亦有&KR0123;)¶
(有㐫隂得中則/吉不中則㐫)進退存亡之道(以天道言則爲/消息盈虚以人)¶
(事言則爲存亡進退盖消則虚長則盈如日中/則昃月&KR0313;則虧暑極則寒寒極則暑此天道所)¶
<pb:KR4d0306_SBCK_031-25a>¶
(不能巳也人能躰此則當進而進當退而退當/存而存當亡而亡如此則人道得而與天合矣)¶
(故孔子可以進則進可以退則退可以乆則乆/可以速則速而謂用之則行舎之則藏惟巳與)¶
(顔子有之此孔子之身全躰皆易矣孟子一書/全不言易而張子以為最深於易者其亦以此)¶
(知之歟)¶
　　問興立成¶
古之詩出於性情之真先王盛時風敎興行人¶
人得其性情之正故其間雖喜怒哀樂之發㣲¶
或有過差終皆歸於正理故大序曰變風發乎¶
情本乎禮義發乎情民之性也本乎禮義先王¶
之澤也(情謂喜怒哀樂此乃民之性不能無者/然其歸皆合於正理故曰本乎禮義先)¶
<pb:KR4d0306_SBCK_031-25b>¶
(王之澤言文武成康之化入人也深/故雖叔末之世人猶不失性情之正)三百篇詩¶
惟其皆合正理故聞者莫不興起其良心趍於¶
善而去於惡故曰興於詩¶
禮樂之原出於天地自然之理樂記曰又髙地¶
下萬物散殊而禮制行矣流而不息合同而化¶
而樂興焉禮者天地之序也樂者天地之和也¶
天髙地下此即自然之尊卑萬物散殊有大有¶
小有隆有殺此即自然之等級聖人因此制為¶
之禮所以法天地之序也(君父在上臣子在下/此即天髙地下之象)¶
(也自是而下兄弟夫婦師友賔主以至於輿臺/皁&KR0032;名位分守粲然有倫此即萬物散殊之象)¶
<pb:KR4d0306_SBCK_031-26a>¶
也隂陽五行之氣流行於天地之間未嘗少息¶
相摩相盪爲雷霆爲風雨以化生萬物聖人因¶
此作爲之樂所以象天地之和也(雷霆風雨皆/是隂陽之氣)¶
(相摩蕩而成惟其二氣和合所以能化生萬物/樂有五聲十二律五聲角属木徵属火啇属金)¶
(羽属水宮属土木火陽也金水隂也土中氣也/十二律黄鐘/大簇/姑洗/蕤賔/夷則)¶
(無射/此六陽律也太吕/夾鐘/中吕/林/鐘/南吕/應鐘/此六隂律也陽律曰律隂)¶
(律曰吕故曰六律六吕陽月用陽律隂月用隂/律以之候氣則理之宻室上與地平實以葭灰)¶
(覆以緹素以候十二月之中氣冬至氣至則黄/鐘之管飛灰衡素大寒以下各以其月随而應)¶
(焉)五聲十二律亦皆隂陽變錯而成故樂音之¶
和與天地之和相應可以養人心成風俗也自¶
<pb:KR4d0306_SBCK_031-26b>¶
周衰禮樂崩壞然禮書猶有存者制度文為尚¶
可考尋樂書則盡缺不存後之為禮者旣不能¶
合先王之制而樂&KR0057;甚焉今世所用大抵鄭䘙¶
之音雜以夷狄之聲而巳適足以蕩人心壊風¶
俗何能有&KR0024;乎故程子&KR0099;然發嘆也然禮樂之¶
制雖亡而樂之理則在故樂記又謂致禮以治¶
身致樂以治心外貌斯湏不莊不敬則嫚易之¶
心入之矣中心斯湏不和不樂則鄙詐之心入¶
之矣荘敬者禮之本也和樂者樂之本也學者¶
誠䏻以荘敬治其身和樂養其心則於禮樂之¶
<pb:KR4d0306_SBCK_031-27a>¶
本得之矣是亦足以立身而成徳也三百篇之¶
詩雖云難曉今諸老先生發明其義了然可知¶
如能反覆涵泳直可以感發其性情則所謂興¶
於詩者亦未嘗不存也¶
　　問朝三暮四(民可使由章)¶
朝三暮四之術出列子狙公賦芧(狙公乃養猿/狙之人芧音)¶
(序小栗也賦謂/分以付之也)曰朝三暮四衆狙皆怒曰朝四¶
暮三衆狙皆喜朝三暮四朝四暮三一而巳矣¶
猿狙無知而易誑故朝三則怒朝四則喜亦如¶
愚民不知義理輕為喜怒也聖人之教惟恐不¶
<pb:KR4d0306_SBCK_031-27b>¶
能開明下民之心如申韓斯鞅之徒所以治其¶
&KR0038;者專用愚黔首之術不知民可欺以暫不可¶
欺以乆故卒以此亡秦可不戒㢤¶
　　問疾不仁¶
易君子在内小人在外則謂之泰泰者通而治¶
也君子在外小人在内則謂之否否者閉而亂¶
也君子小人並生於天地間不能使之無也但¶
當區䖏得宜使有徳者布列朝廷有才者奔走¶
任事於外如此則治矣豈能使無小人㢤苟萌¶
盡去之心則未有不激而生變也東漢之末竇¶
<pb:KR4d0306_SBCK_031-28a>¶
武何進欲盡誅宦官而借力於董卓有唐之未¶
崔嗣欲盡戮宦官而借力於朱全忠宦官雖盡¶
而漢唐亦亡聖人之言於此驗矣(聖人於不仁/之人屏而逺)¶
(之乃所以儆之使知自改而未嘗/有忿疾之心舜之誅四㐫是也)¶
　　問驕吝¶
程子曰驕氣&KR0313;吝氣歉文公曰驕者吝之枝葉¶
吝者驕之本根未有驕而不吝未有吝而不驕¶
此一章更當熟思盈與歉各是一病文公乃以¶
為二者相因而生又謂驕生於吝何也盖吝者¶
氣不足也惟其無浩然之氣所以鄙陋局促容¶
<pb:KR4d0306_SBCK_031-28b>¶
受不得内而徳善未有少進便自以為有餘外¶
而&KR0020;位稍㦯髙人便有陵忽之意俗諺所謂器¶
小易盈正此謂也惟其小而吝是以易驕&KR0313;使¶
其有江河之量無不容受則雖徳至於聖賢而¶
不以為足位至於王公不以為可矝前章所謂¶
弘毅弘則規模廣大而不吝矣不吝則不驕矣¶
正當參玩也¶
　　問文王至徳¶
范氏曰孔子因武王之言而及文王之至徳其¶
指㣲矣此言孔子㣲有不滿武王之意也文武¶
<pb:KR4d0306_SBCK_031-29a>¶
皆聖人也文王之時紂之惡未熟故文王猶得¶
以事之至於武王之時則紂之惡巳極殺比干¶
囚箕子㣲子紂之庶兄也抱&KR0021;器而歸周武王¶
於此雖欲不伐啇有不可得者豈武王之心㢤¶
文王武王均為聖人但所處之時旣異故所行¶
之道不同文王所處乃君臣之常武王所處乃¶
君臣之變常固正也變而不失其正是亦常而¶
巳矣然常道人皆可為變則非聖人不可為故¶
聖人於湯武之事毎㣲有不足之意如論樂則¶
以武為未盡善論泰伯之譲天下文王之事殷¶
<pb:KR4d0306_SBCK_031-29b>¶
皆&KR0091;其爲至徳伯夷則謂求仁而得仁此非貶¶
湯武也盖惜其不幸而爲此不獲巳之舉也然¶
恐後世遂以湯武爲非故又曰湯武革命順乎¶
天而應乎人言湯之變夏命武王之變殷命皆¶
順乎人心而應乎天命也盖桀紂之暴非湯武¶
出而征之則生民之&KR0124;皆將㸏㓕而後巳又豈¶
天之心㢤故湯曰予畏上帝不敢不正武正曰¶
予不順天厥罪惟鈞論語㣲有不滿之意者恐¶
後世亂臣賊子借湯武之名以窺伺神器也易¶
發革命之義者恐後世亂君肆行於上而無所¶
<pb:KR4d0306_SBCK_031-30a>¶
憚也聖人立言其為後世慮深矣東坡乃謂湯¶
武非聖人盖但見一偏而不知聖人或抑或揚¶
皆有㣲指也¶
　　問色舉翔集¶
色斯舉矣去之速也衛靈公問陳而孔子行魯¶
受女樂而孔子去即此義也&KR0203;而後集者就之¶
遲也伊尹俟湯三聘而後幡然以起大公伯夷¶
聞文王善養老而後出即此義也古人所謂三¶
揖而進一辭而退雖相見聚㑹之間猶必如此¶
况仕止久速之際乎賈&KR0105;賦所謂鳯縹縹而高¶
<pb:KR4d0306_SBCK_031-30b>¶
逝&KR0006;夫固自引而逺去此即色斯舉矣之意又¶
曰鳯皇&KR0203;于千仭&KR0006;筧徳輝而下之此即翔而¶
後集之意後世如漢穆生以楚王戊不設醴而¶
去諸葛武侯必待先主三顧而後&KR0025;之皆有得¶
乎此者也¶
　　問太極中庸之義(南雍李敎授/問今附此)¶
下問太極中庸二條自顧淺陋何足以辱姑即¶
平時所讀朱文公先生之書及嘗見所窺者略¶
陳一二夫所謂無極而太極者豈太極之上别¶
有所謂無極㢤特不過謂無形無象而至理存¶
<pb:KR4d0306_SBCK_031-31a>¶
焉耳盖極者至極之理也窮天下之物可尊可¶
貴孰有加於此者故曰太極也世之人以北辰¶
爲天極以屋脊爲屋極此皆有形而可見者周¶
子恐人亦以太極爲一物故以無極二字加於¶
其上猶言本無一物只有此理也自隂陽以下¶
則䴡乎形氣矣隂陽未動之前只是此理豈有¶
物之可名耶即吾一心而&KR0026;之方喜怒哀樂之¶
未發也渾然一性而巳無形無象之中萬理畢¶
具豈非所謂無極而太極乎以是而言則思過¶
半矣喜怒哀楽之未發即寂然不動之時思慮¶
<pb:KR4d0306_SBCK_031-31b>¶
一萌則巳動矣故程子以思為巳發此至論也¶
来諭謂思是巳發則致知格物亦是巳發此則¶
未然盖格物致知自屬窮理工夫大凢講論義¶
理最忌交雜今方論喜怒哀樂之發未發而以¶
致知格物雜之則愈混雜而不明矣来諭又恐¶
懸空無用力處此亦未然盖未發之時則當戒¶
謹恐懼其將發之時則當謹其獨逐時逐節皆¶
有用功之地惟其未發也戒懼而不敢忘將發¶
也謹獨而不敢肆則其發自然中節矣聖賢之¶
學所以無&KR0102;者正縁句句着實未嘗説懸空道¶
<pb:KR4d0306_SBCK_031-32a>¶
理且如中庸始言天命之性終言無聲無臭宜¶
若髙妙矣然曰戒謹曰恐懼曰謹獨曰篤㳟則¶
皆示人以用力之方盖必戒懼謹獨而後能全¶
天性之善必篤㳟而後能造無聲無臭之境未¶
嘗使人馳心窈&KR0115;而不踐其實也太極圖說亦¶
然首言無極太極次言隂陽五行亦可謂髙且¶
逺矣要其歸&KR0043;只在中正仁義而主静之一語¶
其與中庸戒懼謹獨之云若合符節總而言之¶
惟敬之一字可以該也盖戒懼謹獨者敬也主¶
静亦敬也學者儻能居敬以立其本而又窮理¶
<pb:KR4d0306_SBCK_031-32b>¶
以致其知則學問之道無餘藴矣大率此理自¶
文公盡發其秘巳洞然無疑所慮學者欲自立¶
一等新竒之論而於文公之言反致疑焉不知¶
此老先生是用㡬年之功沈潜反覆參貫融液¶
然後發出以示人今讀其書未能䆒竟底藴巳¶
先疑其說之未盡所以愈惑亂而無&KR0001;明也故¶
區區常勸朋友間且將文公四書朝夕&KR0636;泳旣¶
深達其指矣然後以次及於太極西銘觧近思¶
錄諸書如此作數年工夫則於義理之精微不¶
患其無所見矣又必合所知所行為一致講貫¶
<pb:KR4d0306_SBCK_031-33a>¶
乎此則必踐履乎此而不墮於空談無實之病¶
庶乎其可耳此平時拙論如此故因垂問及之¶
更望詳加鐫曉以補昏愚之&KR0001;不逮幸甚¶
西山先生眞文忠公文集卷第三十一¶
<pb:KR4d0306_SBCK_031-33b>¶
<pb:KR4d0306_SBCK_031-33b>¶
