# -*- mode: mandoku-view -*-
#+TITLE: 西山文集
#+DATE: 2015-09-23 10:24:24
#+PROPERTY: JUAN 28


　　送蕭道士序¶
大江以西天下多名山處玉笥則其尤也按道¶家言是
為梁蕭子雲修鍊昇真之地然其事迹¶茫昧不可復考
矣余在豫章時考按圖書慨然¶有髙舉逺遊之思念將
<pb:KR4d0306_WYG_028-1b>
上印綬於朝凌大江陟¶西山欵旌陽之廬窺洪崖之井
繇葛峯以歴玉¶澗遡章水而登崆峒之顛出麻源道樵
川然後¶歸而自休焉事顧有大謬不然者越三年<md:KR4d0306_SBCK_028-1b>¶(闕/)
湘中又二年而召假塗清江郡人張元徳邀余¶為閤皁
之行垂命駕弗果則所謂玉笥者固無¶因而至焉蓋前
後數年再躡江西之境而四五¶名山者迄不獲寄一迹
其間吁可恨矣今年憊¶卧於招鶴之草堂有方士自玉
笥來見者眡其¶謁則氏蕭而名守中也曰嘻子非子雲
<pb:KR4d0306_WYG_028-2a>
之裔也¶耶鄉吾欲遊玉笥而不可得今見從玉笥來者¶
得問此山無恙則吾志亦愜矣因留之山房數¶與語而
又知其能琴與詩也余於絲桐之奏蓋¶所喜聞而有未
忍者獨索其詩讀之則皆翛然<md:KR4d0306_SBCK_028-2a>¶清絶非吸沆瀣餐朝霞
者不能道也夫山川之¶秀傑者其鍾於人必異因吾子
襟韻之不凡益¶以信玉笥之為竒觀也必矣雖然有疑
焉子之¶名中而字黙也豈非以多言為誡耶予聞伯陽¶
氏之為道也損之又損以至於無為故學之者¶亦必墮
<pb:KR4d0306_WYG_028-2b>
肢體黜聰明離形去智然後同於大通¶今子戒於言而
歸之黙善矣顧未能無琴與詩¶焉是知多言之害而未
知多藝之累也子黙逌¶然而笑曰有是哉然琴以養吾
之心而吾本無¶心雖終日彈而曰未嘗彈可也詩以暢
吾之情<md:KR4d0306_SBCK_028-2b>¶而吾本無情雖終日吟而曰未嘗吟可也琴未¶
嘗彈與無琴同詩未嘗吟與無詩同曽何累之¶有哉余
曰子之言逹矣遂書以為東歸之贈寳¶慶丙戌中元前
六日西山居士真某序
<pb:KR4d0306_WYG_028-3a>
　余素不善書詩與序既成以授筆史書之視¶子黙之
　色若有不懌然者予友金華王子文¶埜偶留西山慨
　然為余書之筆力清勁可喜¶余文不足道安知不藉
　是以傳乎¶
　　　送陳端文宰武義序¶
始余自江左移守泉征途凡三月思所以為治<md:KR4d0306_SBCK_028-3a>¶人之術
者曰吾惟致審於寛嚴之間乎蓋世之¶言政者有曰寛
以待良民而嚴以馭姦民也或¶曰撫民當寛而束吏貴
<pb:KR4d0306_WYG_028-3b>
嚴也或曰始嚴而終之¶以寛也然則治人之術其果盡
於此乎如其盡¶於此也夫人之所知也吾何庸思且世
之能是¶者亦衆矣抑何其合於聖賢者寡矣又從而思¶
焉思之而弗得則夜以繼日焉居一日悚然而¶悟曰嗚
呼吾患不能存吾心焉爾吾之心存則¶藴之為仁義發
之為惻隠羞惡隨物以應而無¶容心焉則寛與嚴在其
中矣且獨不觀之天乎<md:KR4d0306_SBCK_028-3b>¶熙然而春物無不得其生老凛
然而秋物無不¶遂其成者是果孰為之哉曰隂與陽而
<pb:KR4d0306_WYG_028-4a>
已人知¶天道之妙若是而不知吾之所謂仁義者即天¶
之隂陽也昔者聖人繫易蓋並言之以見夫人¶之與天
其本則一自人汩之以私亂之以欲於¶是乎與天不相
似矣盍亦反其本而觀之怵惕¶於情之所可矜顙泚於
事之所可愧此吾固有¶之良心而非由外鑠者也吾能
存之使勿失養¶之無以害則天理渾然隨感輙應於其
當愛者¶憫惻施焉非吾愛之也仁發乎中而不能不愛<md:KR4d0306_SBCK_028-4a>¶也於其當惡者懲艾加焉非吾惡之也義動乎¶中而不
<pb:KR4d0306_WYG_028-4b>
能不惡也吾之愛惡以天不以人故雖¶寛而寛之名不
聞雖嚴而嚴之迹不立以之治¶人其庶矣乎余之有得
於是十年矣間以語人¶鮮或不笑其迂者余友陳君端
父獨聞而善之¶寳慶二年冬端父將為邑於淛東訪余
以所宜¶先者余曰子忘余疇昔之言乎夫仁義足以包¶
寛嚴而寛嚴不足以盡仁義子蓋聞而善之矣¶請復以
是為獻可乎端父曰謹聞命矣抑其所¶謂存之使勿失
養之無以害者果何道耶曰亦<md:KR4d0306_SBCK_028-4b>¶敬而已矣蓋敬者所以
<pb:KR4d0306_WYG_028-5a>
浚天理之源而窒人欲¶之穽者也子之得於天者清
明而冲粹故其氣¶象也藹然而溫肅然而毅此仁義
之質也誠能¶敬以存之俾亡須臾之離則静焉而仁義
之體¶具動焉而仁義之用行吾見子之民將游泳徳¶化
中有不自知者是則儒者之效非世吏之所¶可及也吁
予之言迂益甚矣子之交遊執友有¶其迂與余類者其
試以是質之¶
　陳君端父之宰武義也¶貳卿真先生序以寵其行自
<pb:KR4d0306_WYG_028-5b>
　然不肖亦辱惠<md:KR4d0306_SBCK_028-5a>¶教觀其本仁義以為治政之方即持
　敬以為¶存心之要皆公得之學問騐之躬行而發見¶
　之辭章非飾藻繢以為工者比也率是以徃¶雪霜貿
　貿中還此天地春將復有歎而詠詠¶而謌者武義之
　民其幸哉或者聞而請曰大¶學言為人君止於仁文
　公以為止者必至於¶是而不遷之意子男之邦視民
　最親有君道¶焉則曰愷悌父母也曰若保赤子也曰
　平易¶近民也稽之於古有成說矣公以義並言得¶無
<pb:KR4d0306_WYG_028-6a>
　他意乎自然應之曰仁為體義為用義者<md:KR4d0306_SBCK_028-5b>¶所以全其
　仁也惟心之愛之也切故已之體¶之也至痒痾疾痛
　若已隠憂則吏姦必戢常¶恐害民强梗必鋤常恐擾
　民蠧政苛令是剗¶是革常恐一毫不便於民此義也
　而皆所以¶為仁也不知一言之仁無以立為政之本
　¶不明兩言之仁義無以達為政之用由是觀之¶大學
　言仁而義已在中公兼言仁義實深得¶大學之㫖有
　異乎哉且獨未讀中庸乎哀公¶問政也夫子告之修
<pb:KR4d0306_WYG_028-6b>
　身以道修道以仁若專¶於仁矣而仁之為人義之為
　宜必以是終焉<md:KR4d0306_SBCK_028-6a>¶語其本則全體是仁語其用則無一
　非義有¶異乎哉以是說私質於公公曰子言正合我¶
　意子其發明以補某不足武義君心醇而氣¶和與之
　處終日不見其喜怒之色蓋天資厚¶於仁者知所以
　為仁必知所以為義矣茍徒¶恱近似之名不究精微
　之藴則喣喣之恩流¶於姑息豈大學止於仁之謂哉
　因次其語并¶以薦之武義君倘未棄絶他日為政之
<pb:KR4d0306_WYG_028-7a>
　先後¶次第尚當從君一一請之丙戌臘月望後二¶日
　黄自然拜手敬書<md:KR4d0306_SBCK_028-6b>¶　　　黄叔通自鳴集序¶
東溪黄行之叔通吾鄉耆年宿學也博渉圖史¶多識前
代舊聞其為文圜熟演亮若便於進取¶者顧落落無所
耦貧賤不能家今年數七十有¶八矣娛戲翰墨筆力未
嘗少衰然大抵皆不平¶鳴也或謂其剛心勇氣頗頓折
於困躓之途侈詞¶溢語間及於庸璅之吏以是為叔通
<pb:KR4d0306_WYG_028-7b>
病吁倔强¶如韓退之且不免為芻粟僕賃故詘節於頔
君¶牙輩叔通其何尤雖然退之可法處在論天旱¶疏諫
佛骨表不在與頔君牙書君子觀人要知<md:KR4d0306_SBCK_028-7a>¶所擇也然叔
通雖羇窮甚能以時命自委故其¶詩有曠逹可喜者予
以是取之寳慶三年中和¶節西山居士真某希元書¶
　　　送劉伯諄宰江寧序¶
余友劉君伯諄將為邑於江寧以余嘗使於兹¶土也問
其所以為政者焉余謂君之少也受學¶於家庭其長也
<pb:KR4d0306_WYG_028-8a>
又嘗游於大儒先生之門而熟¶其言行所謂修己治人
之方講之悉矣比年從¶事四方所至客諸侯之幙其於
民情之隠伏田¶里生齒之利疚察之無不盡矣顧貇貇
焉惟余<md:KR4d0306_SBCK_028-7b>¶之問推此念也即聖賢臨事而懼之心也夫百¶
善之源起於兢惕衆慝之本萌於怠肆君以是¶心而臨
百里之民吾知其有哀恫而無忿疾也¶必矣敬者仁之
所以存未有敬而不仁亦未有¶仁而不本於敬者也今
之議者猥曰江寧之為¶邑其民樸以愿其俗儉以質仕
<pb:KR4d0306_WYG_028-8b>
而寓於其土者¶少焉田而賦者以時訟而嚚者空焉今
之為邑¶未有易於江寧者也吁盍亦思其所以難者乎¶
秣陵為今東都而以君所治言之則其附庸者¶也昔尹
鐸之在晉陽不忍繭絲其民嘘嚅休息<md:KR4d0306_SBCK_028-8a>¶迄成保障之勢
而董安于之經營斯邑也下至¶牆之苫楹之質且為備
豫百年計焉蓋鐸之心¶厚民如身而安于之心䘏公室
如其私故異時¶賴之以保其國今之東都非昔之晉陽
乎然則¶以江寧視江寧幾於易矣以晉陽視江寧則其
<pb:KR4d0306_WYG_028-9a>
撫柔綏輯之功其可茍易云哉伯醇勉之雖由¶今之勢
未得以為安于而以鐸自任則奚古今¶之異吾將見海
内之人讙然一詞曰先生有子¶吾州有人¶
　　　沈簡肅四益集序<md:KR4d0306_SBCK_028-8b>¶始予讀錢塘三沈詩文歎其琳琅圭璧萃在一¶門機雲
不足道也後考中興以來名卿事蹟又¶知吳興三沈皆
以徳業為時聞人樞宻諱與求¶尚書諱介而副樞諱夏
其眡錢塘之族彌有光¶焉然樞宻嘗入直禁林屢當大
<pb:KR4d0306_WYG_028-9b>
詔令尚書繇詞¶學進歴官館殿故其文章照暎簡册士
大夫多¶傳道之獨副樞公以材能結知天子分符總¶饟
盡天下之要劇處貳機庭建宣閫俱犖犖有成¶(闕/)
鞅掌意其不屑於文字間也寳慶初¶元公之孫昌言來
丞南浦始出公家集鋟刻以<md:KR4d0306_SBCK_028-9a>¶傳片言畸字皆鑿鑿適用
迂論二十篇旉陳時¶病洞見根元至其感物興懐惷容
娛戲課圃之¶作王子淵之僮約也蛛網之榆栁羅池之
三戒¶也雖非規規摹儗前人而筆力雄放自與之合¶何
<pb:KR4d0306_WYG_028-10a>
君一銘叙事有紀法足以伸忠直而挫姦諛¶浴佛放生
譏訶時俗陋妄尤為有補世教公之¶於文瑰偉震耀如
此顧弗用是名世豈非為事¶業所揜與嗟夫文辭末也
事業本也曏令公平¶生用力僅在筆墨蹊徑中不過與
詞客騷人角¶一日之譽則亦何貴之有惟其以實學見
實用<md:KR4d0306_SBCK_028-9b>¶以實志起實功卓然有益於世而又聞之以君¶子
之文於是為可貴爾誌稱公之執政也張說¶以恩倖進
為右府長官同列多媚承之惟公嶷¶然中立論議不少
<pb:KR4d0306_WYG_028-10b>
詘竟力請去位嗚呼此非所¶謂古大臣者耶然則文固
於公為細事事業亦¶其粗欲知公盛節者要必有考乎
此集名四益¶者蓋公之自號所居齋云¶
　　　送楊日靖序¶
上臨御之四年有詔鎮江太守楊侯建太督府¶於淮之
左侯拜命悚然曰閫外之事余方思所<md:KR4d0306_SBCK_028-10a>¶以自力閫内之
事可復攖吾之知慮哉聞族子¶日靖之賢將命以為己
子且付之家政焉日靖¶過余告行余謂父子君臣之義
<pb:KR4d0306_WYG_028-11a>
一而已矣夫廣¶陵重地也元戎重寄也内以馭羣雄外
以捍二¶虜又今之重事也朝廷合三重以屬於侯是知¶
侯之才且賢為能勝其任也竊意侯之受命也¶必將兢
兢焉如履層氷慄慄焉如奉槃水惟恐¶其墜且覆也以
扶持王室自許以掃清中原自¶誓不忍其遺憂君父也
以諸葛丞相集衆思廣¶忠益為心不敢是其所獨是也
以呂定公臨事<md:KR4d0306_SBCK_028-10b>¶十思為戒不敢其所易忽也忠足以貫
神明¶而言足以服夷貊義足以激將士而惠足以保¶邊
<pb:KR4d0306_WYG_028-11b>
甿夫如是則事君之道盡而報國之責塞侯¶之功名事
業且將日新而無窮然則子之事侯¶又將若何而可耶
曰以侯之所以事君者而事¶侯斯得之矣蓋侯之選於
宗族而以命子亦猶¶朝廷之選於藩翰而以命侯也侯
不敢不盡其¶忠以副上之託子其可不盡其孝以副侯
之¶託乎君親一致也家國一體也子能勝侯之家¶事猶
侯之能濟國事也雖然亦豈易為力哉在<md:KR4d0306_SBCK_028-11a>¶易有之幹父
之蠱用譽夫能幹父之蠱者譽之¶所歸也子徃哉敬焉
<pb:KR4d0306_WYG_028-12a>
以持子之身勤焉以楙子¶之學庶乎其有進矣予與楊
侯交之久而好之¶篤者也故於子之行深致其惓惓之
意焉欲侯¶之成功以慰吾君父之望欲子之成徳以慰
侯¶之望也夫父前而子名者禮也余於子名而告¶之亦
禮也子其思之而勉之而敬以終之則余¶之志也夫¶
　　　黄子厚詩後序¶
右榖城翁詩五巻凡四百九十餘篇晦庵先生<md:KR4d0306_SBCK_028-11b>¶嘗稱其
自楚漢諸作中來絶不類世人語而序¶篇之作傷其阨
<pb:KR4d0306_WYG_028-12b>
窮不遇以死辭尤悲焉意翁之¶為詩凄凉掩抑必有甚
於人之悲翁者今觀其¶自叙有曰予年逾知命寒窶日深
今嵗以來飢¶困尤劇嗚呼士而寒且飢可謂天下之至
窮矣¶方且自念古人貧而有徳已獨無徳而貧慨然¶仰
慕顔曽於千載之上而自警之詩曰先聖有¶遺訓憂道
不憂貧繼之曰私意茍未克放心何¶由馴每念古人事
終夜歎以呻則翁之所憂非¶貧也道也昔之詩人阨窮
弗耦者其能有是乎<md:KR4d0306_SBCK_028-12a>¶夫士必知命然後能安乎貧賤必
<pb:KR4d0306_WYG_028-13a>
知道然後能¶忘乎貧賤知命者不違乎天者也知道者
樂乎¶天者也讀翁之詩而推其志雖未能忘乎貧賤¶然
亦可謂安之矣至其以顔曽為可慕而歎克¶己之未能
是蓋有志乎道者非徒委之命而已¶也然世之人知誦
其詩者甚少矧有能知其志¶者耶昔之君子生而窮死
而通者有矣翁歿今¶三十餘年曽未有知之者是猶其
生之窮也雖¶然翁之生也不以窮自悼而吾徒方相與
追悼¶其窮又豈翁之心耶翁之甥陳君以莊字敬叟<md:KR4d0306_SBCK_028-12b>¶少
<pb:KR4d0306_WYG_028-13b>
學於翁為詩謌詞皆酷似其舅𨽻古行草徃¶徃迫真今
年五十而家日貧方賣文四方以活¶妻子豈為翁之學
者其窮例當如是耶然敬叟¶未嘗以貧自沮方收拾翁遺
藁出入必俱昔晦¶菴先生以許生閎得翁詩文之多喜
而序之敬¶叟所藏皆真蹟尤可寳恨先生不及見而猥
以¶示余余豈能重翁之詩者子之邑有賢大夫方¶訪求
翁之作而未獲子其為大夫出之必有以¶發輝震耀而
久其傳者非獨翁之遭為可賀其¶亦足以少伸敬叟渭
<pb:KR4d0306_WYG_028-14a>
陽之思也夫<md:KR4d0306_SBCK_028-13a>¶　　　周敬甫晉評序¶
儒者之學有二曰性命道徳之學曰古今世變¶之學其
致一也近世顧析而二焉尚評世變者¶指經術為迂喜
談性命者詆史學為陋於是分¶朋立黨之患興而小人
乘之藉以為併中庸者¶之術甚可畏也嗚呼盍亦觀諸
聖門乎有五經¶以明其理有春秋以著其用而論語所
紀微而¶性與天道顯而忠信篤敬至於泰伯文王之為
<pb:KR4d0306_WYG_028-14b>
徳三仁之為仁子産之惠卞莊子之勇莫不具¶論其所
以然者下逮子思孟子之學亦莫不然<md:KR4d0306_SBCK_028-13b>¶故其言天命之
性者理也言王季文王之述作¶以及於武王周公之達
孝者用也其言仁義者¶理也而言井田學校之政與夫
三王五霸之功¶辜者用也然則言理而不及用言用而
弗及理¶其得為道之大全乎故善學者本之以經參之¶
以史所以明理而達諸用也近世本統不明人¶各以其
好尚為學譚於下則以好惡相毁譽議¶於朝則以出入
<pb:KR4d0306_WYG_028-15a>
為黨讎吁學所以為斯世用也¶自夫好尚之分而議論
之不一適足以禍斯世¶其又何賴乎夫理不達諸事其
弊為無用事不<md:KR4d0306_SBCK_028-14a>¶根諸理其失為無本吾未見其可相離
也友人¶周敬甫喜觀諸老先生之書間以餘力研精晉¶
氏之史發為評論徃徃與聖人褒貶之意合夫¶讀史而
訂其事之是非正窮理之要也故余閲¶而嘉之雖然天
下之理無窮而古人之心術有未¶易以迹斷者敬甫其
於六經語孟之微㫖益熟¶復而深思焉使是是非非瞭
<pb:KR4d0306_WYG_028-15b>
然於胷中推之以¶考前代失得與當世利疚將有如權
度概量之¶審者然後知用之不離乎理理之未始不宜
於¶用道之全體蓋在是矣敬甫勉乎哉他日吾將<md:KR4d0306_SBCK_028-14b>¶於子
乎有考也¶
　　　釣臺江公文集序¶
釣臺嚴先生之清風更千百年未有能續之者至¶諫議
江公出然後孤標峻節仰配而無慚或曰¶子陵不肯為
萬乘故人屈蹇裳去之翛然濁世¶之表萬物莫能攖江
<pb:KR4d0306_WYG_028-16a>
公間關從王四十餘年至¶於觸權倖蹈艱險投荒萬里
為當世憫笑豈子¶陵匹耶嗚呼以此論人殆幾以驪黄
觀馬非能¶有得於形色之外者也昔者禹稷顔子之憂
樂¶伯夷栁下惠之清和可謂異趣矣而孔子孟子<md:KR4d0306_SBCK_028-15a>¶蓋並
賢之非以其時不同所處亦異而其道未¶嘗不一乎由
是觀之子陵之不仕與江公之仕¶未易以迹斷也蓋子
陵之不仕非以自㓗也所¶以激昻節義而救西都頽靡
之俗也江公之仕¶非以自利也所以扶持世道而弭一
<pb:KR4d0306_WYG_028-16b>
時朋黨之¶禍也迹雖不同道豈異乎方其以卑官下僚
自¶結人主精誠所格兆朕形焉豈非以臣子難逢¶之㑹
然是時也上雖有意鄉善而志未决元¶祐諸賢雖稍稍
參用而勢未定正安危理亂之¶岐途公貇貇盡言所以
堅明主意保合善類<md:KR4d0306_SBCK_028-15b>¶者不遺餘力使公之道得行則二
蔡之姦不攻¶而自卻紹述之說不沮而自銷王室尊安
敵人¶退聽其為國家生民之福詎可量也哉奈何正¶邪
消長之勢一分公之身弗獲安於朝廷之¶上自是二十
<pb:KR4d0306_WYG_028-17a>
年間疽蝕浸滛元氣日以凋耗天¶下之患有不可勝言
者事變既極公之言遂為¶靈蓍大蔡建炎中興褒表遺
直公身雖不及¶見然髙風凛凛千載而下猶足以起衰
懦而羞¶姦諛信乎其無愧於子陵也寳慶三年公之諸¶
孫潤祖出守髙安以公家集曰釣臺棄藁者刻<md:KR4d0306_SBCK_028-16a>¶之郡齋
書來謂某序之某惟公之始仕也司馬¶文正公已亟稱
其詩而奏議之編則近世張宣¶公實為之序引藐焉小
子何敢復云至他所為¶文又多出於笑談娛戲其論前
<pb:KR4d0306_WYG_028-17b>
代文士雖世所¶共宗者猶譏其冗葉狂華不根至理則
語言文¶字特公之棄餘矣故不復道獨惟其平生大節¶
追配古人者以告於史君而併刻之來者其尚¶有考乎
此是嵗八月壬申建安真某序¶
　　　送張元顯序¶
我生不有命在天得之不得曰有命其為委之<md:KR4d0306_SBCK_028-16b>¶命均爾
然一為獨夫之言一為聖人之言何哉¶蓋命一也恃焉
而弗修賊乎天者也安焉而弗¶求樂乎天者也其言雖
<pb:KR4d0306_WYG_028-18a>
似而其指不同此聖狂¶之所以異也今五行家者流其
工於推算者衆¶矣然其於人也有益焉有損焉死生福
禍繫之¶於天非茍求之可得茍避之可免吾惟盡吾所¶
當為以聽其自至其順乎天孰大焉非益乎以¶回之仁
亡捄於貧且夭以跖之不仁亡害其富¶且壽惠廸未必
吉而從逆未必凶茍焉以自恣¶可也其悖乎天孰甚焉
非損乎由前之說聖人<md:KR4d0306_SBCK_028-17a>¶之道可以勉而至由後之說則
雖為獨夫不難¶也然則以命語人亦豈易乎括蒼張君
<pb:KR4d0306_WYG_028-18b>
元顯五¶行家之巨擘者也予欲其勉人以毋命之恃而¶
惟命之安故為之說如此張君亦謹其所以言¶也哉西
山翁書¶
　　　送髙上人序¶
道一而已乃有儒釋氏之不同何哉釋之教以¶萬法為
空儒之教以萬法為實惟其以為實也¶故於父子之親
君臣之義常恐錙銖不盡其道¶惟其以為空也故以大
倫為假合人世為夢幻<md:KR4d0306_SBCK_028-17b>¶漠然不以槩諸心道之不同以
<pb:KR4d0306_WYG_028-19a>
是焉耳釣臺髙¶上人予之方外友也間嘗與語及此上
人曰吾¶之教有所謂真實心地者非専以萬法為空也¶
予固未暇究其說然竊意上人既委心空寂矣¶不知所
謂真實者果焉在耶居一日自言少䘮¶其親貧不能治
葬去年冬歸自三山始幸如禮¶又將治精舍於其側以
思親名之予竦然曰此¶即子之真實心地也子而知此
則知大倫之非¶假人世之非幻矣昔唐元暠師以其先
人之葬¶未返厥土行求仁者以冀終其心河東栁子厚<md:KR4d0306_SBCK_028-18a>¶
<pb:KR4d0306_WYG_028-19b>
取之謂為釋之知道者且曰釋之書有大報恩¶十篇皆
言由孝以極其業世之誕慢者雖為其¶道而好違其書
今吾上人未嘗聞元師之事而¶其心迺與之合是心也
從何而有哉子其即事¶而參焉則行住坐卧皆光明發
見時也世間萬¶法盡在是矣世傳賢沙黄蘖捐棄父母
事緇徒¶以為口實上人獨著論非之其言明切痛快足¶
以訂學佛者㓕親亂倫之謬予以是益嘉之故¶為題其
後以諗觀者
<pb:KR4d0306_WYG_028-20a>
　　　送周知録之官序<md:KR4d0306_SBCK_028-18b>¶建陽周君鼎亨為平江獄掾將行過予請曰治¶獄之官
自昔難之今地在近畿而臺府鼎立又¶益難也以某之
不敏而居三難願聞所以自免¶者余曰子之所謂難者
非以情偽之微曖而弗¶易知乎又非以怨誹之易騰而
上下之志未易¶合乎若是者信乎其難也已然吾子於
此將患¶其難而求無愧於已耶抑將憂其難而求無拂¶
於人也昔之君子惟民命之重故於聽獄也悉¶其聰明
<pb:KR4d0306_WYG_028-20b>
致其忠愛若戚嗟隱痛之在已凡為是¶者求無愧吾心
焉耳若夫毁譽之在人喜愠違<md:KR4d0306_SBCK_028-19a>¶從之在上有不遑䘏者
予觀漢唐之盛以治獄¶著者不越數人若張廷尉寒伯
竒徐有功其最¶也廷尉事寛仁之主守職以争殆不其
難若伯¶竒則既難有功則尤難者也然二子不以其難¶
自沮抗詞極辯弗悟弗止賴以全活者不知幾¶人二子
卒亦自全無害夫不顧其身之死而捄¶人於必死仁者
猶樂為之况其利疚有輕於死¶者乎孟子曰謂其君不
<pb:KR4d0306_WYG_028-21a>
能者賊其君者也夫仕¶焉而忠於其長與立朝焉愛其
君一理也理非¶有二心其可有二乎今日之不阿其長
即異時<md:KR4d0306_SBCK_028-19b>¶不欺其君之心也雖然此豈可以頰舌為哉鐘¶
一也怒而擊之則武悲而擊之則哀韞諸中固¶不能閟
諸外也吾子將求獲乎上其必以積誠¶為本歟誠者何
戚嗟隠痛視之由已之謂也常¶存是心則其察必精其
守必確發於中者真純¶而篤至則人將望子之眉睫而
有動焉雖無俟¶乎言可也今之所難安知其弗為易耶
<pb:KR4d0306_WYG_028-21b>
周君曰¶然遂書以贈紹定元年丙午同郡真¶某序¶
　　　贈歐陽可夫序<md:KR4d0306_SBCK_028-20a>¶歐陽處士可夫以聽聲法觀人百不失一二客¶有問余
曰聽聲與相形異乎余曰人之類一也¶而哲愚豐悴修
夭有萬之不同者氣也氣有清¶濁故為哲愚氣有盈縮
故為豐悴氣有深淺故¶為修夭相形者因形以察之聽
聲者因聲以察¶之術雖不同其求之氣一也雖然觀人
之髙低¶猶覘師之勝負吹律而知之者上也望車旗視
<pb:KR4d0306_WYG_028-22a>
行列而知之者次也求於著者易而察諸微者¶難此聽
聲之所以為妙歟然則因聲而觀人其¶得於天者舉不
可易乎曰死生有命富貴在天<md:KR4d0306_SBCK_028-20b>¶者數也惟聖罔念作狂
惟狂克念作聖者理也¶數不可以力而勝理可以學而
明孟子曰居移¶氣養移體氣體猶可以移性其不可以
復乎故夫¶富貴貧賤不安於定命而求以易之者惑也
剛¶柔明闇安於所禀而不求有以勝之者賊也可¶夫術
神而辭辯有問者以是語之庶乎其有益¶客曰然退筆
<pb:KR4d0306_WYG_028-22b>
之以為送歐陽處士序¶
　　　贈羅一新序¶
丹丘羅君一新以星度之學推人壽夭亨窮若¶指諸掌
予嘗思之盈乎天地之間者五行而已<md:KR4d0306_SBCK_028-21a>¶自其成象言之
則曰五緯自其成形言之則曰¶五材凡皆一而已矣其
氣則有隂陽之别其質¶則有剛柔之異而其流行運動
則或絪緼而醇¶釀或偏駁而舛雜故凡得之以生者其
分有滋¶槁焉其數有贏縮焉其性有通窒焉造物豈有
<pb:KR4d0306_WYG_028-23a>
意於豐嗇哉各隨其所值焉爾然富貴貧賤一¶定而不
可易者此氣之所為無所用吾力者也¶至於柔强明闇
雖或不同繇學以反之皆可造¶其極此性之所存人之
得用吾力今也世之人¶於其不可易者徃徃求多於分
劑之表而於可<md:KR4d0306_SBCK_028-21b>¶致其力者顧漠然不以槩諸心非惑歟
羅君方¶薄游閩浙間有訊於子者其試以是質之當必¶
有與予言合者紹定己丑六月壬寅學易齋書¶
　　　送陳宗望序
<pb:KR4d0306_WYG_028-23b>
富沙陳宗望以冩真名於人之神情意態落筆¶輙盡其
妙故自號曰肖齋談者弗之過也然予¶嘗竊歎世之人
於所不必肖者常責其必肖而¶於所當肖者或未嘗求
其肖焉何哉夫所為摹¶冩形貎者特以識壯老之容而
已似焉固可喜¶其或未深似焉吾之妍蚩醜好固無與
乎彼也<md:KR4d0306_SBCK_028-22a>¶而好事者於其甚似則矜而賞之曰天下之良¶
工也否則賤之矣蓋凡天下之理尸其名者責¶其實顓
其藝者蘄其工故畫雖小技必以肖為¶能此夫人所共
<pb:KR4d0306_WYG_028-24a>
知也吾之生有甚當肖者亦¶嘗思之否乎夫父乾母坤
而為之子原其所受¶之理未有一毫之不相似者利害
汩其真欲惡¶遷其神於是天人之分始離矣甚者形存
而理¶䘮去庶物無幾焉豈其初之固然耶夫知繪其¶形
之當肖而不知有踐形惟肖之義其不謂之¶惑耶予晚
而知學方惴惴焉懼不得為天地克<md:KR4d0306_SBCK_028-22b>¶肖之子而陳君乃
寫予陋質以示其肖耶否耶¶固所不暇問獨以嘗所歎
者語之嗚呼知余說¶者可與論務内之學矣紹定二年
<pb:KR4d0306_WYG_028-24b>
七月甲申西¶山翁真某書¶
　　　日湖文集序¶
日湖集者故觀文殿學士長樂鄭公所為文也¶昔河汾
王氏嘗謂文士之行可見因枚數而評¶之曰謝靈運小
人哉其文傲沈休文小人哉其¶文冶君子哉思王其文
深以典至於狷也狂也¶夸也詭也皆以一言蔽其為人
夫文者技之末<md:KR4d0306_SBCK_028-23a>¶爾而以定君子小人之分何耶抑嘗思
之雲和¶之器不生茨棘之林儀鳯之音不出烏鳶之口
<pb:KR4d0306_WYG_028-25a>
自昔有意於文者孰不欲嫓典謨儷風雅以希¶後世之
傳哉卒之未有得其彷彿者蓋聖人之¶文元氣也聚為
日星之光耀發為風塵之竒變¶皆自然而然非用力可
至也自是以降則眡其¶資之薄厚與所蓄之淺深不得
而遁焉故祥順¶之人其言婉峭直之人其言勁嫚肆者
亡莊語¶輕躁者無確詞此氣之所發者然也家刑名者¶
不能析孟氏之仁義祖權譎者不能暢子思之<md:KR4d0306_SBCK_028-23b>¶中庸沉
涵六藝咀其菁華則其形著亦不可揜¶此學之所本者
<pb:KR4d0306_WYG_028-25b>
然也是故致飾語言不若養其¶氣求工筆札不若勵於
學氣完而學粹則雖崇¶徳廣業亦自此進况其外之文
乎此人之所可¶用力而至也持偏駁之資乏真積之力
而區區¶以一臿儗江河寧有是哉公天資寛洪而養以¶
静厚平居怡然自適未嘗見忿厲之容於書亡¶所不觀
而尤喜聞理義之說故其文章不事刻¶畫而旉腴豐衍
實似其為人自少好為謌詩晚¶釋政塗優游里社凡巖
谷卉木之觀題詠殆徧<md:KR4d0306_SBCK_028-24a>¶真率之集倡酬&KR0589;發忘衮服之
<pb:KR4d0306_WYG_028-26a>
貴而浹布韋之¶歡又非樂易君子弗能也然則觀公之
文者其¶可不推所本哉開禧初某將試詞學科見遺以¶
詩所期甚逺蓋其辱知也舊矣嵗在己夘以文¶編見寄
於温陵屬使序引念公方與聞大政不¶敢劇為也嵗月
飈馳距今十稔而雲門之木拱¶矣公之子逢辰又數徵
前諾掛劍之誼其敢有¶忘輒論次其說如此蓋非獨發
公之藴且將使¶學文之士知所本云集凡若干巻紹定
二年九¶月甲申建安真某序<md:KR4d0306_SBCK_028-24b>¶
<pb:KR4d0306_WYG_028-26b>
　　　贈華相士序¶
華仁仲以相與奕游縉紳間或誚之曰夫二者¶於工為
賤工於技為小技子書生也而胡此焉¶嗜仁仲笑曰子
徒知吾技之小而未知吾法之¶妙也且子亦識其所自
起乎洙泗於人察其所¶安孟氏亦云眸子是觀足不歩
目目不存體昔¶人於此知其將斃執玉之容一傲一卑
昔人於¶此知其俱危是非相法歟故吾之相也不求諸¶
貎而求諸心不闚其形而闚其神嬉怡微笑娬¶媚可親
<pb:KR4d0306_WYG_028-27a>
吾獨識其不仁拱手行歩退若處女吾<md:KR4d0306_SBCK_028-25a>¶獨許其孔武推
吾之法可以知人不惟知人可¶以用人分丘畫井有熊
始之經野溝封倉籙成¶之車徒卒乘羅布從衡入可以
守出可以征關¶中為基力扼滎陽而項籍以亡入洛鳴
鼓委梁¶絶饟而吳楚以䘮此非奕法歟故吾之奕也不¶
邇之攻而逺是圖必先其中而後四隅據其全¶勢而偏
仄弗計要其大成而小勝弗争推吾之¶法可以禦敵不
惟禦敵可以䠞敵吾法之妙若¶此子方賤而小之不亦
<pb:KR4d0306_WYG_028-27b>
異乎聞者憮然曰昔之¶人因解牛而得養生法因種樹
而得養人法今<md:KR4d0306_SBCK_028-25b>¶吾於子獲此二訣姑珍藏之將以語當
世之傑¶
　　　送鄭炎震序¶
三衢鄭君炎震今䕶漕陳公甥也陳公將指吾¶閩適盗
起汀邵間方牙蘖時州縣不之制居數¶月勢張甚當事
者徃徃喜為媒蔽獨公與常平¶使者數以實諗諸朝語
甚切天子與大臣始具¶知賊猖獗狀於是改命能者付
<pb:KR4d0306_WYG_028-28a>
以討捕事而禁¶衞士與江淮諸軍亦次第而出渠酋相
繼請命¶其負固不服者合銳師攻之鄭君又能以其舅¶
氏之命徧勞諸將贊其籌畫賊朝夕平而君委<md:KR4d0306_SBCK_028-26a>¶之以歸
予謂昔之君子與人同患而不尸其功¶類若此顧今汀
若邵之境釡魚穴蟻尚有假息¶者招捕使方親指賊巢
如君之材從容幕府正¶其所也行矣一省松楸亟鞭馬
而南遂訖斯事¶使人人稱歎曰何無忌酷似其舅顧不
偉歟
<pb:KR4d0306_WYG_028-28b>
　　　送造墨楊伯起序¶
學者以紙為田筆為耜而墨其膏液也三者其¶重均爾
然製作之法墨為最難予友楊伯起挾¶此技游四方得
者寳之予嘗叩其法歴歴¶為予言烟欲浮而輕膠欲老
而澂均調揉治不<md:KR4d0306_SBCK_028-26b>¶失其劑量然後吾墨以成雖然是直
其觕耳至¶若心悟神解超然法度之外者予亦不能評
也¶嗚呼技之進於道若是乎雖然是墨也作之難¶用
之尤難予觀昔之聖賢以其心之精粹假此¶而出一
<pb:KR4d0306_WYG_028-29a>
話一言澤潤千古猶善植者匪稷則黍¶也後之不賢者
以其心之滓穢假此而出一㸃¶一畫流毒九有猶不善
殖者匪稂則莠也然則¶其用不亦難乎予故筆是說以
告吾徒之用此¶墨也¶
　　　送呉正叟序<md:KR4d0306_SBCK_028-27a>¶詩曰卜云其吉終焉允臧此擇地之說也又曰¶天之生
我我辰安在此論命之說也然則二者¶蓋謂有之矣括
蒼吳正叟兼此二技見稱士林¶間或云命不可以力而
<pb:KR4d0306_WYG_028-29b>
移地可以求而得是不¶然天下萬事其孰非命求地而
獲吉與求而弗¶獲皆命也人力烏乎與哉謂命不可移
是矣謂¶地為可求是不知命也世間自有可移者存而¶
人莫之移自有可求者存而人莫之求此聖賢¶所歎惜
也正叟將為江湖閒遊求一言以别¶於是乎書<md:KR4d0306_SBCK_028-27b>¶　　　送南平江守序¶
南平故漢巴渝地至唐猶以獠名我朝元¶豐中聲教逺
浹始即其地置軍焉百三四十年¶間浸以道徳薰以詩
<pb:KR4d0306_WYG_028-30a>
書斌斌焉與東西州等矣¶紹定四年冬予友江叔文徃
為之守將行請曰¶南平地雜民夷有赤子龍蛇之異擾
而馴之政¶未易也將何以教我予惟叔文之先象州以
吏¶治名當世叔文以世學踵世科嘗令靖之永平¶即倅
靖廉白清簡人便安之以其治靖者治南¶平直易易爾
顧弗自足而求助於予此樂正子<md:KR4d0306_SBCK_028-28a>¶好善之心孟氏所謂
優於天下者也推以治人¶何鄉弗可獨南平乎哉然嘗
竊歎古之為政者¶變戎而華今之為吏者驅民而狄昔
<pb:KR4d0306_WYG_028-30b>
者箕子八¶條之化孔子九夷之居皆聖人事吾不敢以
律¶後世若錫光任延漢守將爾於交阯能興其禮¶義之
俗於九真能廸以父子之性是不曰變戎¶而華乎今之
饕虐吏羅布郡縣細者為蝱為蚋¶以&KR0976;人之膚大者為
猰㺄為鑿齒以血人之顱¶以牣其家以封其孥於是民
始蒿然䘮其樂生¶之志而甘自棄於盗賊之徒矣是不
曰驅民而<md:KR4d0306_SBCK_028-28b>¶狄乎故為政者厚視其人雖戎而華可也以
薄¶視其人則雖民而狄弗難矣循其本而思之為¶吏者
<pb:KR4d0306_WYG_028-31a>
不自狄其身然後能不狄其民蓋黷貨而¶忘義者狄也
喜殺而偭仁者狄也以中國之士¶大夫為天子之命吏
而其所為無異於狄亦何¶怪其民之狄哉予方疾當世
之吏穽吾民於狄¶故因君之請而一吐之儻以為然則
願風示屬¶縣之為吏者使皆懋於仁而聲於義不亦可
乎¶叔文曰然遂書以贈¶
　　　送徐元杰子祥序<md:KR4d0306_SBCK_028-29a>¶讀聖賢之書而不知聖賢之道自累於俗學始¶何謂俗
<pb:KR4d0306_WYG_028-31b>
學科舉之業是已然自賔興廢上以是¶求於下下以是
應之則士之業乎此固有所不¶可已而所謂程試之文
必是堯禹必非桀跖必¶祖仁義必尚忠孝雖士之不可
已要亦未為害¶道也惟其一以進取為心故於經史傳
記徃徃¶渉獵其辭而未嘗深研其義持論雖美要以恱¶
人之觀聽而非出於心之實然破碎穿穴茍求¶合乎
有司之尺度雖違經悖道有所不䘏幸而¶得之則以前
日之技為已足方且移疇昔之工<md:KR4d0306_SBCK_028-29b>¶用之於牋記以市寵
<pb:KR4d0306_WYG_028-32a>
貿利終其身弗知止焉至¶於理未窮性未盡人之所以
為人者百未究一¶二則曰非吾所急也吁士之問學果
為何事而¶遽安於此耶有志之士則不然方其從事於
學¶也曰吾欲全吾所受於天者云爾上以是取我¶不得
不應其求而非顓主於是也其是堯禹而¶非桀跖祖仁
義而尚忠孝必躬履焉非姑為是¶言也至其所守則寧
見枉於有司不肯自屈以¶求合一旦得之則舍其所己
能而求其所未能¶必窮理必盡性以學其所以為人者
<pb:KR4d0306_WYG_028-32b>
回視故習<md:KR4d0306_SBCK_028-30a>¶方自哂其陋而敢惟是之安是以業益修徳
益¶楙推其所餘亦足以及物若是者雖科舉不能¶以病
之上饒徐子祥以文藝三舉於鄉方將策¶名天子之庭
顧汲汲焉以琢磨道義為事予知¶其不累於俗學而有
志於聖賢之道也故以是¶告之明年來歸盡棄已陳之
芻狗儻不鄙焉復¶相從於寂寞之濵予之告子又當有
進乎此者¶子其勉之<md:KR4d0306_SBCK_028-30b>¶　西山文集巻二十八¶
<md:KR4d0306_SBCK_029-1a>¶
<pb:KR4d0306_WYG_029-1a>
欽定四庫全書
　西山文集巻二十九¶
　　　　　　　　　　　　宋　真徳秀　撰
　　序¶
　
