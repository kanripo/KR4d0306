# -*- mode: mandoku-view -*-
#+TITLE: 西山文集
#+DATE: 2015-09-23 10:24:25
#+PROPERTY: JUAN 39


三十九¶
　　　　　　　　　　　　宋　真德秀　撰
　　啓¶
　　　謝林侍郎薦舉啟¶
伏以月評甚下媿南州名士之稱露奏忽騰辱¶西清近
臣之薦竊以大賢之題品亶為當世之¶觀瞻凡其汲引
人物之間要必深為風俗之慮¶吕正獻方嚴有守則歐
<pb:KR4d0306_WYG_039-1b>
陽子首薦其賢范太史¶静退自將故司馬公力揚其善
于以抑囂浮之¶習庶幾得真實之材比年以來斯道交
喪舉孝¶亷而奪貴戚之命羌請謁之交馳見相君而掃<md:KR4d0306_SBCK_039-1b>¶舍人之門曽犇趨之莫耻其或稍嚴於出處退¶然不急
於知聞非以疎狂傲世而招尤則以詭¶激近名而獲訾
人材圮陋士氣摧頽伊欲挽回¶流弊之源莫若深奬亷
隅之操使之持身重於¶圭璧則其衛國隠若金湯諒非
我公誰識此意¶伏念某自知甚審所挾太迂早嵗科名
<pb:KR4d0306_WYG_039-2a>
似未忘¶於禄仕平生志願端不在於輕肥頋嘗安窮達¶
之天其敢作清華之夢閉門讀書史方加涵養¶之功低
顔奉君侯肯事囁嚅之態縱舉世不知¶而何損惟鉅賢
見遇以為榮猥霑一字之褒奚<md:KR4d0306_SBCK_039-2a>¶翅千金之重兹蓋恭遇
某官孤忠自許直道不¶回栢臺彈奏之公若判白黒荷
槖論思之益如¶炳丹青屬紆丈二組以為州適奉尺一
書而薦¶士不緣造請首及羈單孔丞相恐人之知於今¶
復見魏獻子唯善所在頋我何堪某敢不敬佩¶殊知誓
<pb:KR4d0306_WYG_039-2b>
堅素尚雖舉賢本於報國初非種桃李¶之私然盡節所
以酬恩尚益勵松筠之操¶
　　　除國正謝丞相啓¶
伏以燈火十年末窮古學絲綸一札遽列儒官¶恩大人
微秩清責重竊以膠庠之地風化所關<md:KR4d0306_SBCK_039-2b>¶藝祖肇基聿興
文治髙皇載造重煥舊規皆當¶干戈鞍馬之餘不廢禮
樂詩書之教豈育材造¶士姑崇藩飾之空文蓋扶世導
民中有維持之¶深意是以百司錯峙庶務坌興獨惟學
<pb:KR4d0306_WYG_039-3a>
校之官¶不責簿書之事講磨道誼若亡嵗月可見之功¶
植立綱常寔為風俗無窮之計故凡列屬尤重¶掄材揆
厥成規率柬縉紳之清望取其卓行問¶招巖穴之逸民
茍非其人曷稱兹選如某者自¶知甚審所挾太迂雖蚤
從先生長者之游亦觕¶識徃行前言之畧而檢身律己
未能亡媿於宫<md:KR4d0306_SBCK_039-3a>¶庭琢句雕章徒以自愁於肝腎所患脩名
之不¶立初何榮望之敢萌矧方馳羽檄之書顧焉用¶毛
錐之子但期退屏侣江海之魚鰕敢意超升¶儀園林之
<pb:KR4d0306_WYG_039-3b>
鴻鵠忽拜西垣之詔俾横東序之經¶况夫官以正名職
非他比豈第循故事預司翰¶墨之萌要日與諸生共由
仁義之路俯慚不頴¶預恐難勝兹蓋恭遇某官懋建逺
圗博收羣䇿¶謂學爼豆不學軍旅雖平生無應務之才
然用¶藥石兼用膏粱蓋治道有相資之具故於經武¶整
戎之際不忘崇化厲賢之規肆及㣲蹤亦塵<md:KR4d0306_SBCK_039-3b>¶清列某敢
不恪勤所職益勵厥修敷古訓於春¶誦夏弦之餘願殫
樸學作人材於月書季攷之¶外冀答殊私毣毣自陳惓
<pb:KR4d0306_WYG_039-4a>
惓罔究¶
　　　除校書謝丞相啟¶
上翰林主人之對繆貢芻言陪瀛洲學士之班¶遽塵華
選拜恩寵甚拊已瞿然竊以聖朝重英¶俊之儲册府萃
圗書之富匪獨養其資望蓋將¶充乃見聞使旁捜愽覽
優游文史之清庶潜省¶嘿觀磨礲器質之美顧作人之
有道殆與天而¶同功故沚莪既盛於一時而豐芑尚遺
於數世<md:KR4d0306_SBCK_039-4a>¶大者光明魁壘足以翼邦家小焉靖重端良可
<pb:KR4d0306_WYG_039-4b>
以善風俗深嗟流弊浸異前規育材之意眡以¶具文庀
職其間指為借逕至有身居儒館心别¶騖於髙華名在
書林手弗親於讎校鄙習相仍¶而弗悟清涂㳂是以反
輕力回此風政頼今日¶不有魁竒之彦孰堪采擇之公
如某者冥頑不¶靈孤苦自奮蚤服師資之訓粗知問學
之方連¶嵗科名似未忘於進取平生志願端不在於輕¶
肥偶㸃班行坐縻廩稍瞽宗殷學亡補斯文博¶士秦官
何裨末議雖本為貧而漫仕未嘗枉道<md:KR4d0306_SBCK_039-4b>¶以求伸胡然誤
<pb:KR4d0306_WYG_039-5a>
恩陟是清貫念昔脱身於場屋¶益思鋭意於簡編然家
無鄴侯挿架之藏徒日¶發董子下帷之憤今將徜徉東
觀凌歴西崑閲¶河圗寶訓人間希有之珍窺金匱石室
歴代不¶傳之秘刋訂譌謬咀含英華庶幾因文字以觀¶
聖賢之用心夫豈假梯媒以為富貴之張本昔¶揚雄之
居天禄蓋二三世而不徙官而韋述之¶在集賢亦四十
年而后卒業故能發揮大典焜¶耀方來此前修之所已
行而小子之所願學迄¶成㣲志有頼洪私兹葢恭遇某
<pb:KR4d0306_WYG_039-5b>
官直道不回孤<md:KR4d0306_SBCK_039-5a>¶忠自許觝排羣枉已去虞朝之四凶汲
引衆髦¶常思孟氏之三樂至如不佞亦在兼收且令身¶
逺於嚻塵得以神交於篇牘期待過矣銘藏謂¶何某敢
不淬磨新功尋繹舊業丹鉛事㸃勘可¶不殫是正之勞
金石無緇磷尚克守初終之節¶過此以徃不知所云¶
　　　賀諫議啓¶
恭審帝眷上坡詔升左省侍講華光殿禆聖學¶之緝煕
拜疏延英門罄忠規之剴切班聮益峻¶風采一新竊以
<pb:KR4d0306_WYG_039-6a>
國有直臣淮南之謀自寢朝無<md:KR4d0306_SBCK_039-5b>¶姦黨河北之盜易平葢
邊虞雖警不足憂而骨¶鯁乏人為可懼載仰仁皇之世
方興西夏之師¶謀議前陳孰匪急禦戎之務聰明逺覽
獨首増¶論事之官由其紀綱立而百度修所以根本彊¶
而四夷服維今盛舉與昔匹休恭惟某官道出¶羲皇學
根洙泗筆補造化豈東京才子之可倫¶䇿陳天人為西
都大廷之首冠朱絃比直玉鑑¶侔清册府絫年不改安
恬之操諫垣朞嵗獨髙¶謇諤之風志存家國而不近名
<pb:KR4d0306_WYG_039-6b>
誠竭朝廷而亡¶遺慮屬方多事尤賴告猷拾禁闥之遺
已無慚<md:KR4d0306_SBCK_039-6a>¶於長孺補衮職之闕顧誰越於仲山眷倚不移¶
觀瞻増重方將紓長䇿以康國步矢良謩而沃¶帝心扶
公道之脉於將㣲建太平之基於弗墜¶歙然衆望屬在
我公要當遺萬世之安豈特徹¶四郊之警某方疲逺役
側聴除音有諍臣七人¶端為明時而喜呼太平萬嵗倚
新盛事之觀忭¶蹈之私敷陳不足¶
　　　回鄭状元啓
<pb:KR4d0306_WYG_039-7a>
恭審臚傳玉陛名冠璇魁自慶元屢䇿大廷孰¶若今日
四門之闢雖長樂昔多首選未聞同時<md:KR4d0306_SBCK_039-6b>¶三俊之登鯁論
獲伸鵷行相慶恭惟狀元簽判¶大著正學傳心本洙泗
之舊妙齡發聞有楊晏¶之風適九重側席以思賢乃千
里彈冠而應詔¶歴陳偉論深究大原謂治亂安危之勢
不常要¶致察於已回之始而便嬖昵近之私易惑當預¶
防於未兆之先惓惓殫憂國之思鑿鑿盡適時¶之用昌
言天下之事無諱有司親結人主之知¶褎為舉首夫既
<pb:KR4d0306_WYG_039-7b>
擅儒林之榮觀政須踵前輩之¶髙風昔吕文穆之事熈
陵若王沂公之相仁廟¶科名岌嶪既獨步於一時功業
光明復可傳於<md:KR4d0306_SBCK_039-7a>¶萬世伊誰儷美允屬當仁身到黄扉自
是榮涂¶之素定名標青史要觀盛烈於無窮某學本空¶
疎識非超卓羣多士而試以藝選掄雖預於司¶存取一
人焉拔其尤裁擇端由於上意猥先枉¶駕辱貺長牋苐
深蘄望之情莫既敷陳之素¶
　　　回孫狀元啓
<pb:KR4d0306_WYG_039-8a>
伏以璧水蜚英夙髙士望玉階上對果亞倫魁¶新六館
之榮觀壮七閩之盛事恭惟某官清標¶絶俗勁氣横秋
學探精㣲期欲造聖人之奥身¶居窮約常懷憂天下之
心飭躬允蹈於規繩抗<md:KR4d0306_SBCK_039-7b>¶志弗渝於金石比承清問獨罄
丹衷深陳主德¶隆替之由力辨國論是非之正雖明白
峭直不¶為媚俗之言而温厚深醖自得告君之體衆共¶
稱其卓偉公特出於緒餘夫豈惟儒者之至榮¶要必慕
古人之盛節昔仁皇帝旁捜於多士若¶韓魏公擢在於
<pb:KR4d0306_WYG_039-8b>
一人顧科第之相同不知其幾¶而勲名之有爛獨到于
今願恢他日之逺圗罔¶俾前脩之專美某濫陪較藝欽
誦奏篇以直言¶取人蓋當宁留心之方切得名士報國
在有司¶何力之足云猥先枉駕之臨申賁長牋之貺念<md:KR4d0306_SBCK_039-8a>¶友直友諒既素辱於心期不以頌以規其敢忘¶於古誼¶
　　　回黄状元啓¶
右科擢秀才已敵於萬人北闕傳臚名更聮於¶三傑維
今獨步繄昔𦕈聞恭惟状元察推大著¶負抱瓌竒見聞
<pb:KR4d0306_WYG_039-9a>
殫洽曩談玉帳擅胷中百萬之¶甲兵今對丹墀富筆下
三千之禮樂歴數方今¶之急務有如素宦於清朝迺若
大正朝綱廣開¶言路蓋衆人之未及尤上聖之急聞峻
擢鼎科¶式符輿望矧鴈序同登於千佛而鰲頭並出於<md:KR4d0306_SBCK_039-8b>¶九仙夫既為儒者之至榮要必蹈古人之大節¶昔趙康
靖之盛德藹然一代之宗若陳忠肅之¶髙風凛乎百世
之下俱繇此選稱到于今願恢¶他日之逺圖罔俾前修
之專美某濫陪較藝欽¶誦奏篇以直言取人蓋當宁留
<pb:KR4d0306_WYG_039-9b>
心之方切得名¶士報國在有司何力之足云猥先枉駕
之臨申¶賁長牋之貺第深榮感莫報珍投¶
　　　賀平江李大諫除寶學啓¶
某恭審丕敭褒詔峻陟隆名昔抗論諫垣綽有¶古争臣
之烈今陞華奎閣亟聮真學士之班帝<md:KR4d0306_SBCK_039-9a>¶思孤節之無朋
人羨精忠之有報竊以當國論¶是非之未定見人材邪
正之不同君子志在憂¶時豈憚盡言而觸禍小人心乎
趨利第思阿意¶以徼榮孰知天理之好還殆匪人情之
<pb:KR4d0306_WYG_039-10a>
可料導¶䛕者未必獲福咎徒塞於兩儀守正者未必罹¶
殃名自流於百世若昔可攷于今益明方孽臣¶盜據於
朝權欲私室乆顓於國柄罔知勝筭運¶籌䇿於幄中輕
出躁謀動干戈於邦内顧衆口¶同然而和附豈本心若
是之顛冥祇緣富貴之¶念深皇卹生靈之禍慘惟公逺
慮為上極陳雖<md:KR4d0306_SBCK_039-9b>¶懷魏徵之忠戒征遼水竟坐汲生之直
絀守淮¶陽越既漏師浸成誤國恢謀馬邑莫迯首事之¶
誅鯀殛羽山旋正朋姦之典凡曩出矢言之争¶皆今䝉
<pb:KR4d0306_WYG_039-10b>
徽數之加睠一佞而一忠果孰得而孰¶失載睹恩綸之
布咸訢公道之亨恭惟某官秉¶姿松筠為世蓍蔡立朝
二紀幾盡閲於嶮夷報¶國一心曽弗移於燥濕衆方駒
促公獨鳳鳴惟¶知盡獻替於當時何意被寵榮於後日
迨此忠¶謀之既騐凛乎節槩之愈光恩命狎臨輿情知¶
勸某竦瞻殊渥深激懦𠂻喜聖朝有賞諫之風<md:KR4d0306_SBCK_039-10a>¶不慚於
古庶天下増敢言之氣其自于今¶
　　　除隆興謝丞相啓
<pb:KR4d0306_WYG_039-11a>
治郡無功遽躐分於帥閫進班有命仍峻直於¶殿廬以
儒紳被遇之榮繇公衮見知之素伏念¶某曩緣薄技獲
玷周行職在禁嚴思事君之無¶隠官非諫争乃論事以
不休意雖本於納忠迹¶或鄰於出位明良在上獨知衞
綰之亡它寵數¶相仍絶異賈生之不遇入則侍楓宸而
參内命¶出則揚簜節而守專城積有僥逾漫亡稱塞兹¶
由平海改鎮洪都其地則三江五湖襟帶之區<md:KR4d0306_SBCK_039-10b>¶其位則
方伯連率鈇鉞之寄在昔所重于今尤¶難吉水崆峒有
<pb:KR4d0306_WYG_039-11b>
未馴之獷俗富池湓浦有當阨¶之要衝兹皆必至之憂
宜謹將然之備而人情¶狃於僥幸軍政弛於因循尺籍
伍符之師或供¶它役百壘千屯之長類處凡材雖倖存
督府之¶名未始脩元戎之職盍疇耆哲稍畀事權訓卒¶
治兵若曹王辠之在唐室繕城脩備若李相綱¶之在中
興豈惟固一道之扞防抑亦壮兩淮之¶聲援退循駑怯
曷稱使令恭惟某官論道廟堂¶折衝枕席威伸萬里外
夷既憚於有人慮及四<md:KR4d0306_SBCK_039-11a>¶方内地亦嚴於置帥孰云妙簡
<pb:KR4d0306_WYG_039-12a>
猥及迂儒某敢¶不志慕古人心存王室鳴鸞佩玉敢窮
歌舞之¶娱運甓投樗益勵恭勤之節(侍從臺諫云以一/書生際遇之榮皆)¶
(衆君子扶持之力恭惟某官蔚以名流儀于法従又當/代宗工斯文元氣立朝盡節曽靡憚於¶貴權為國愛人)
(每務揜其疵疾致/兹妙柬猶及迂儒)¶
　　　賀福建楊帥啓¶
伏審敷求雅望開鎮全閩躋延閣之華荷美名¶而増重
作大邦之翰諭至意而趣行先聲赫然¶有孚顒若恭惟
某官超俗而運以獨志古而飾¶以今積水成淵而蛟龍
<pb:KR4d0306_WYG_039-12b>
生代著徵謩之烈景星<md:KR4d0306_SBCK_039-11b>¶應時而鳳凰出世髙歆向之為
蚤迪簡於象賢¶寖騫翔於鴛序晉參戎監出守輔藩哦
水晶宫¶之詩氣欲春於苕霅諷欝孤臺之句聲半落於¶
崆峒侈中秘以通班付上㳺而作屏嶺海初聞¶於拔薤
省曹旋趣於握蘭方將收湖海汗漫之¶遊觀朝廷宏達
之彦屬兹閫寄久矣印刓依山¶阻海之間民生窶甚度
田規賦之入儲峙幾何¶矧當補罅苴漏之餘政藉息黥
補劓之手豈特¶稱闗西之美第傳後世之清又將登公
<pb:KR4d0306_WYG_039-13a>
權之朝¶以率天下之儉某脩門言别短景如馳受㕓新<md:KR4d0306_SBCK_039-12a>¶托於履封承乏偶依於珂里雖巧燕鴻之相避¶幸風馬
牛之匪遥儻行李之徃來尚迭為於北¶道必維桑之共
敬故敢問於西曹傾向惟勤剡¶裁曷既¶
　　　賀湖北游漕啓¶
伏審渙綸將漕疊組分符皂蓋乗邊久間宸旒¶之睠皇
華攬轡肆兼麾節之榮眷倚彌隆訓詞¶増寵恭惟某官
識優致逺才茂剸煩傳西洛之¶正宗學問遥承於先哲
<pb:KR4d0306_WYG_039-13b>
嗣南軒之鴻𣲖見聞後¶接於難兄粤題峴首之屏洊剖
邊頭之竹風生<md:KR4d0306_SBCK_039-12b>¶畫㦸天屹長城陳樽爼以折衝搤氊裘
而褫魄¶馳金城而上方畧勛多戎索之恢坡銀䑓而連¶
奏書績茂藩方之剡亟膺異渥趣駕輶車士知¶宿飽之
有期人謂勝形之増重處客而賦鸚鵡¶未妨領畧於江
山入對而隨孔鸞看即褰翔於¶軒陛某睽違丰度荏苒
嵗年繆膺外閫之雄實¶接上游之勢羽毛自出願希及
晉之餘脣齒相¶依更切全虞之望其為傾企曷既編摩
<pb:KR4d0306_WYG_039-14a>
　　　回湖南陳運使啓¶
叨恩分閫將依蕩節之華締好合符仍踵棠隂<md:KR4d0306_SBCK_039-13a>¶之愛方
㳙辰而祇命亟拜手以蜚牋恭惟某官¶鍾吕參龢球琳
比粹洽聞殫見窮探千古之傳¶傑筆瓌辭疊中兩科之
選顧力推其所學而自¶見於有行銅墨三年課登乎最
弦歌千室民誦¶于今不為有力者所移但欲此心之無
愧登學¶館髙華之地人知惟雅望是培當國家閒暇之¶
時公獨以豫防為意每賜清閒之對輒陳正大¶之言竟
<pb:KR4d0306_WYG_039-14b>
辭郎宿之髙去作使星之照曉行湘水¶四牡騑騑雲霽
衡山六條井井以清規而肅吏¶以善教而懷民漢使所
部十三州咸蒙惠澤湖<md:KR4d0306_SBCK_039-13b>¶南之地二千里如在春風屬帥
閫之方虚煩使¶華之兼領閲時甫爾報政藹然玉帳輶
車雖並¶隆於委寄赤墀文石其所貴者精忠㑹膺當宁¶
之咨即有楊綸之召某自知甚審已適何禆方¶願適山
林之安詎復堪方面之寄若為稱職頼¶有依仁公爾忘
私敢自覬刺史故人之念新惟¶求舊當一遵令尹忠告
<pb:KR4d0306_WYG_039-15a>
之規祈仰方深敷陳罔¶既¶
　　　回建安洪守啓¶
恭審升直奎儲易臨藩服維重華聖人之潜邸<md:KR4d0306_SBCK_039-14a>¶莫重此
邦得淳熈台輔之聞孫來幸吾土教條¶未布民氣已蘇
恭惟某官英英人品之竒奕奕¶家聲之美自忠宣之忠
行乎蠻貊夐超前代之¶張蘇而文惠之文瑞於朝廷復
見先朝之坡潁¶惟其生長見聞之素是以踐敭聲實之
都化盜¶賊而為良民偉哉章貢之績有文武而知大體
<pb:KR4d0306_WYG_039-15b>
見於番禺之時雖暫離蠅棘之讒旋復畀莬符¶之寵葢
已試之功難掩至公之論不磨頌聲既¶洽於宣城褒詔
進臨於建水顧地望繁雄之雖¶舊而民生彫瘵之居多
符檄星馳昔幾甚舂陵<md:KR4d0306_SBCK_039-14b>¶之歎袴襦春燠今幸聞蜀郡之
謠願推一念惻¶隠之仁散作千里和平之福芝峰峻峙
與治績¶以俱髙槐位深嚴踐世官而非逺某雖叨分閫¶
尚冀望塵聞仁政而為滕國之氓豈非所願率¶子弟以
服陽公之化其自于今依鄉良深敷陳¶罔既
<pb:KR4d0306_WYG_039-16a>
　　　回朱撫屬啓¶
伏以分閫外之事權居慚錫命訪湖南之賔客¶兹幸得
賢惟人材莫盛於衡湘而學術實宗於¶伊洛緬言先正
嘗鎮是邦凡厥士民均被詩書<md:KR4d0306_SBCK_039-15a>¶之澤至今田里猶餘禮
樂之風顧後學之無庸¶豈前規之能繼朅來上幕幸有
聞孫發考亭雲¶谷之㣲言願安承教訪嶽麓湘西之遺
跡更共¶興懷¶
　　　回知縣正啓
<pb:KR4d0306_WYG_039-16b>
伏以陽浮葭琯祛九地之餘隂春滿花城藹萬¶家之和
氣若時賢哲冝擁祺祥恭惟某官以慈¶惠之心行寛平
之政尺雪薦嘉平之瑞十載所¶無重輪熈元日之晴三
登可卜皆循良之所召¶信褒表之有期某幸與耄倪共
淘德澤愆郵未<md:KR4d0306_SBCK_039-15b>¶滌屬方杜泄柳之門衰病復加不獲造
武城之¶室第深祈頌罔究敷陳¶
　　　謝宋宰館客見訪¶
伏以獨步膠庠夙仰東嘉之雋逸有來琴劍適¶為南浦
<pb:KR4d0306_WYG_039-17a>
之遨遊顧方儕農野之畸人其敢謁令¶君之重客迺厪
謙牧洊枉巽函以清文麗藻之¶瑰竒猥加奬餙雖修竹
疎花之片落亦誤品題¶正虞辠垢之汙人顧荷英豪之
知我姑憑尺素¶敬布寸忱¶
　　　謝宋宰為壽<md:KR4d0306_SBCK_039-16a>¶朞三百六旬之日已屬杪秋知四十九年之非¶又逢初
度方劬勞之是感豈耆艾之敢期恭惟¶某官以武城單
父之政聲兼少陵謫仙之筆力¶睠兹朽質賁以名章為
<pb:KR4d0306_WYG_039-17b>
詩其知道乎仰鋪陳之¶甚偉學易無大過矣豈淺陋之
能當銘激徒深¶誦言罔既¶
　　　賀知縣正旦¶
伏以攽漢庭之正朔肇紀新元播&KR0367;室之弦歌¶一陶和
氣惟時茂宰宜介壽祺恭惟某官慈祥¶出於胷襟惠愛
流於政術桁楊不用曽無犴圄<md:KR4d0306_SBCK_039-16b>¶之淹花柳相望各安田
里之樂屬履泰交之吉¶亟膺晉接之榮藐是羈孤正兹
循省震風夏屋¶式頼帡幪之安春酒公堂莫伸頌禱之
<pb:KR4d0306_WYG_039-18a>
慶¶
　　　回生日賀啓¶
日逾采菊之三實維初度詩詠蓼莪之什嘅矣¶永懷况
方掩於柴荆乃俯勤於車騎錫之盛禮¶君子之酒且多
貺以髙文㓜婦之詞絶妙顧惟¶衰陋難稱寵嘉年五十
而知非况又逾伯玉之¶嵗壽萬千而無害願迴頌魯侯
之賢¶
　　　通史提舉啓<md:KR4d0306_SBCK_039-17a>¶
<pb:KR4d0306_WYG_039-18b>
伏審瑞節起家輶軒入境周原六轡與春風龢¶氣以偕
來閩部百城若景星慶雲之争睹先聲¶一播歡頌相聞
恭惟某官豫章文梓之才彛樽¶龍勺之器見聞所接皆
故家衮繡之親傳道義¶相期有窮巷布韋之莫及四紀
奉常之第三州¶刺史之符華途咸擬於立登雅操獨安
於平進¶青原彭蠡善政有百年之思太白東湖勝賞窮¶
四時之樂雖豹隠每期於深處然龍身寧可以¶久藏果
膺北闕之制書來董南邦之使事方將¶治氛剔蠧激濁
<pb:KR4d0306_WYG_039-19a>
揚清威聲山嶽之摇風采雲煙<md:KR4d0306_SBCK_039-17b>¶之爍冀州父老雖共徯
於䄡帷温氏弟昆行迭¶司於鈞軸某辱知最久聞命載
欣所慚狂瞽之¶蹤自抵譴訶之域顧山林深屏豈無仰
庇於萬¶間儻田里均安是亦䝉恩之一物¶
　　　通宋宰啓¶
河陽之花滿縣將播仁風玉川之屋數間行依¶德宇載
念論交之始可稽候訊之恭恭惟某官¶器識疏通丰神
凝粹淵源有自廣平之風烈未¶衰文獻相承元祐之家
<pb:KR4d0306_WYG_039-19b>
聲故在早登巋第茂鬯¶芳猷寶鎮瑑圭無瑕可指黄鍾
大吕隨叩輒鳴<md:KR4d0306_SBCK_039-18a>¶更迂館殿之才來尹山川之縣百里而
恢牛刃¶未展宏謩一武而上烏臺定循近轍某猥慚迂¶
繆方幸退藏徒與老農共負耒為氓之喜媿無¶宿學辱
過門問字之勤傾鄉良深敷揚罔既¶
　　　答蔡宰啓¶
班見大庭寵分壮邑得地百里雖聖賢亦願為¶之眡古
諸侯蓋子男抑不過此厥任重矣非賢¶可乎恭惟某官
<pb:KR4d0306_WYG_039-20a>
詩禮得諸家庭父子自為師友¶闗河既逺永嘉最號真
傳乾淳以來文懿見稱¶巨擘以所講串形為設施不修
簿正之卑必求<md:KR4d0306_SBCK_039-18b>¶其當不難蜀道之逺亦勇于行乃今父
母之邦¶得吾慈惠之長晉陽保障之政諒所究心武城¶
絃歌之聲遂將盈耳敢曰嘗僚之故而懷私庇¶之心桃
李紛敷但洽四封之化芝蘭憔悴亦陶¶一畆之春¶
　　　答馬縣丞啓¶
誦濮川之諫書宿欽先烈題藍田之壁記兹遇¶後賢賁
<pb:KR4d0306_WYG_039-20b>
然來思喜可知也恭惟某官材資敏裕¶履行和平遡洙
泗六經之傳諒深家學歴岷峨¶萬里之險洞知物情乃
以借箸植畫之英來従<md:KR4d0306_SBCK_039-19a>¶對竹哦詩之逸遂令南浦之父
老獲識東平之¶典刑掃地焚香雖方丼於隠逸過門問
字或稍¶奉於従容¶
　　　通王憲啓¶
恭審祇奉新綸重臨舊部昔顓庾政既嘗推先¶備之堯
仁今搃刑章又以廣好生之舜德頋奉¶使之名官雖異
<pb:KR4d0306_WYG_039-21a>
而為民之司命實同時維勝流¶迭任隆寄㳟惟提刑司
簿正學源於諸老英辭¶妙於一時粤自布韋已深當世
之慮甫登班列¶即求外補之行蓋志非為已而將以及
人故仕<md:KR4d0306_SBCK_039-19b>¶弗以利而勇於行義昨従古括來按全閩汰斥¶
貪殘嘘濡彫槁褰裳徑去父老惜其弗留持節¶復來溪
山為之改觀然生殺懸於掌握而戚休¶係其笑顰何敬
非刑式重吕侯之命得情勿喜¶願師曽子之言暫為一
道之福星歸作八荒之¶霖雨某戇愚何取咎譴自貽方
<pb:KR4d0306_WYG_039-21b>
為泄柳之閉門¶適㑹孺文之按部雖丘園深屏豈無仰
芘於萬¶間儻田里均安是亦蒙私之一物¶
　　　賀邑宰冬啓¶
氣浮緹管可窺天地之心事静琴堂庸竢隂陽<md:KR4d0306_SBCK_039-20a>¶之定恭
惟某官允矣粹清之器藹然寛厚之風¶和氣所薫歌豐
年於周頌政條可紀課上考於¶唐銓順履復亨竚膺晉
接顧惟朽質宻藉洪休¶屬方扄泄柳之門弗果望王喬
之履
<pb:KR4d0306_WYG_039-22a>
　　　回南劍州黄知府¶
伏以仰鏞城之節如見古人分劒水之符喜聞¶新命恭
惟知府監簿文章孝友本自家傳明允¶篤誠根於生稟
繇佐邑而至於宰邑皆仁民而¶非以厲民故雖蛇豕之
悍驕知以鸞鳳為美瑞¶孤壘亢方張之虣猶中丞擊賊
之時單騎蹈不<md:KR4d0306_SBCK_039-20b>¶測之危若汾陽見虜之日衆方眙愕公
獨從容¶孝悌之撻甲兵昔聞其語忠信之行蠻貊今見¶
其人繇半刺而專城示九重之隆委倚官褒璽¶入侍凝
<pb:KR4d0306_WYG_039-22b>
旒得一紙之書深佩相先之誼命千里¶之駕終醻願見
之懷¶
　　　通浦城陳宰¶
伏以七閩之衝舊為樂土千室之邑今得賢侯¶戾止有
期歡焉胥慶恭惟某官清姿玉峙令德¶蘭薫詩禮淵源
自得鯉庭之傳授文章衣鉢尚¶餘鳳閣之風流比洊試
於材猷已浸隆於譽處<md:KR4d0306_SBCK_039-21a>¶惟時南浦實處上游民窶少豐
况屬年饑之後¶俗浮易動矧更鄰警之餘正頼撫摩俾
<pb:KR4d0306_WYG_039-23a>
臻綏靖¶㑹即騰於善最當亟上於清華某久困里居近¶
叨祠稟以先翰林門墻之舊夙荷殊知於新令¶尹政事
之閒或陪餘論預深欣忭未易究陳¶
　　　賀程内翰年啓¶
某伏以地稱潜府最雄南服之山川天惠仁侯¶來布東
皇之德澤和聲交播茀祉自臻恭惟某¶官以道德人為
文章牧政先愛養霈然膏雨之¶蘇枯令肅貪殘迅若震
霆之起蟄即宣化承流<md:KR4d0306_SBCK_039-21b>¶之施設見調元宰物之規橅願
<pb:KR4d0306_WYG_039-23b>
恊泰交亟歸鼎¶輔坐使蒸菌之槁亦蒙吹律之春某適
以扄門¶莫繇賀厦飲屠酥而醉已同農畆之人稱兕觥¶
而躋莫上公堂之壽¶
　　　復官謝丞相啓¶
伏以七年去國未湔丹筆之汙一氣轉鈞盡復¶青氊之
舊嘘敭有自銘刻何窮伏念某猥以迂¶愚蚤緣際遇演
綸載筆曽㣲潤色之長予節分¶麾蔑著循良之效頃繇
次對徃牧長沙當嗣聖¶之作興先羣賢而收召入奉燕
<pb:KR4d0306_WYG_039-24a>
門之對曲借天<md:KR4d0306_SBCK_039-22a>¶顔願殫鯁諤之忠少禆時政徒效草茅
之言事¶媿非俊傑之識時不知裁之亦已疎矣罪如韓¶
愈盍貶潮陽之八千仁若夷吾僅奪駢邑之三¶百歸尋
荒徑丼老故山身雖困於蒺藜心常傾¶於葵藿俄墜濕
鴉之字下臨羅雀之庭謂東朝¶講稱壽之儀方深霈澤
念北壠有投閒之跡亦¶與原情既還奎閣之班更賦珍
臺之秩顧兹冒¶寵疇實主盟兹蓋(闕/)¶
　　　通福建招捕陳提刑
<pb:KR4d0306_WYG_039-24b>
伏以投閒居里既幸為氓起廢作州又叨受察<md:KR4d0306_SBCK_039-22b>¶以三十
載朋游之舊奉四千石條教之新有志¶可行為民而喜
恭惟某官洪毅開濟磊落光明¶求之昔賢則孔明公瑾
之匹揆諸近世則希文¶稚圭其人蓋文足以經邦而武
足以戡難智畧¶縦横可當事變忠義感激能得士心以
坤爻六¶二之直方兼大有上九之信順故翦羣盜於披¶
猖之日易若草菅而安遺民於震擾之餘措之¶祍席途
載廣平之頌家立狄公之祠顧九重方¶切於思賢豈一
<pb:KR4d0306_WYG_039-25a>
道可私於歛惠子房决勝千里¶行攄帷幄之籌召虎式
辟四方即賡江漢之雅<md:KR4d0306_SBCK_039-23a>¶某久兹專壑復此承流故武重
尋還踏磨驢之¶迹舊封不改恍疑遼鶴之歸昔慚已試
之無庸¶今獲重臨而有靦孺文之在冀部敢自託於故¶
人次公之守頴川當勉師於循吏勤拳之悃敷¶叙奚殫¶
　　　通福建方提舉啓¶
伏以奉祠居里獲依周隰之光懷綬起家更受¶漢條之
察所遭幸矣何喜如之恭惟某官系傳¶嚴瀨之芳氣禀
<pb:KR4d0306_WYG_039-25b>
淮山之勁摛辭甚蔚有元英處¶士之風流持論不阿有
孝肅名臣之節操頃者<md:KR4d0306_SBCK_039-23b>¶擢司於麟邸人皆擬上於烏臺
庶幾嗣前哲之¶直聲且將為公道之元氣屬閩部方罹
於俶擾¶而天朝深軫於顧優越由廣信之麾就付全閩¶
之節威聲摇嶽見登車攬轡之初汙吏望風至¶投印解
綬而去比聆餘論竊仰壯猶三邊經畧¶之事宜燭照龜
卜一世人材之題品鏡别衡平¶行聴綸音即當枋任¶
　　　回李漳州啓
<pb:KR4d0306_WYG_039-26a>
名聮鴈塔矧同父母之邦恩錫菟符更鄰兄弟¶之國所
遭幸矣何喜如之恭惟某官松勁玉剛<md:KR4d0306_SBCK_039-24a>¶淵渟山峙源流
甚逺夙分仙李之根辭采獨髙¶煥發儒林之藻匪但著
文章之籙更兼長政事¶之科繇漢奉常二周太府倘少
留於鵷序已徑¶上於雞翹惟㓜學壮行之心本於及物
故難進¶易退之節卓爾過人若時漳濵夙稱道院民醇¶
事簡本幾太古之風時異世殊浸改承平之觀¶分九重
之憂顧息千里之呻吟側聞下車以來¶頓收奠枕之效
<pb:KR4d0306_WYG_039-26b>
儒者美俗固所宜然刺史為公¶行且見矣¶
　　　回泉州教授啓<md:KR4d0306_SBCK_039-24b>¶伏以泉山缺守猥及陳人頖水有師夙稱名士¶所遭幸
矣何嘉如之某曩自乗軺來叨分竹僅¶守孔門節愛之
訓曽㣲漢吏牧養之材二千石¶之分憂昔已慚於理效
十六年而申命今復被¶於恩光當民生憔悴之餘與郡
計殫殘之後刃¶恢恢而餘地猶費支吾技斷斷以亡他
若何經¶理倘非頼僚友多聞之益未易副聖明使過之
<pb:KR4d0306_WYG_039-27a>
求伏惟某官直諒之資通明之識必有講畫以¶助設施
社禝人民正欲觀於為學文章政事勿¶自限於殊途<md:KR4d0306_SBCK_039-25a>¶　　　謝黄南劒樂語啓¶
伏以申命泉山再續十六年之舊經行劒水適¶逢二千
石之賢平時素切星鳳之瞻一見遽諧¶膠漆之好羅羞
水館極既醉既飽之歡諭意伶¶工陳善頌善禱之語顧
惟不敏豈所克堪¶
　　　通福建王帥啓
<pb:KR4d0306_WYG_039-27b>
恭審錫之旄鉞寄以藩垣天子惠顧全閩肆輟¶西清近
臣之貴元戎肇開幕府聿新南郊逺服¶之瞻麾幟精明
鼔角歡亮恭惟某官清明荘栗¶博大魁閎接河汾夫子
之傳未殊源𣲖考㑹稽<md:KR4d0306_SBCK_039-25b>¶先賢之傳可嗣風流蚤以材大
夫而為真御史¶晁生有志欲復井田之遺孟子陳言首
明經界¶之略恩被璽書之一札澤流寶婺之萬年孔門¶
惟有冉求可使治賦唐世獨稱行儉名曰知人¶亦既兼
擅其能謂當亟付以政三山非他鎮比¶繫國重輕九重
<pb:KR4d0306_WYG_039-28a>
俾我公行問民疴癢觀臨遣光¶華之特盛蓋尋常牧守
之所無淑旂綏章式重¶韓侯之錫精金古器庸賁竒章
之賢倚頒一日¶之寛條立召八州之和氣赤子潢池之
盜方幸¶晏寕黄頭輯櫂之師久稽整飭狐兎雖空於狡<md:KR4d0306_SBCK_039-26a>¶宂鯨鯢時掉於驚波要當無事之時豫戒不虞¶之備澄
清一道皆由枕席上之安張皇六師更¶頼帷幄中之畫
某頹然暮景來此舊邦屬政苛¶猛虎之餘有澤竭無魚
之歎吏稱其職民安其¶業自媿未能實告于府情信于
<pb:KR4d0306_WYG_039-28b>
州方將有待仰¶帥牙之俶建與兒齒以均歡公其肯效
越人安¶視秦人之瘠我亦自同晉國願分楚國之波徯¶
望良深名言不足¶
　　　賀鄭丞相¶
御紫宸朝登黄閣老人主師宜為宰相用尊傳<md:KR4d0306_SBCK_039-26b>¶道之功
政事本實在中書允頼佐王之學四門¶肅穆八表靖夷
蓋聞國之將興皆好臣其受教¶時則有伊尹成湯所以
格皇天吾不如子房髙¶祖所以成帝業惟今爰立眡昔
<pb:KR4d0306_WYG_039-29a>
匹休恭惟某官¶河嶽英姿泗沂正𣲖蚤事初九潜藏之
始已兆¶半千遇合之期六鼇負圎嶠之山屹驚濤而不¶
動五龍夾虞淵之日升層漢以大明偉運量宇¶宙之材
參謀謩廊廟之寄宻勿盡言而幾弗露¶從容應變而道
不窮當雷霆已蟄之餘有入地¶重開之象坐黼扆而親
聴斷如古哲王用金甌<md:KR4d0306_SBCK_039-27a>¶而覆姓名維予舊學夜刻博山
之印朝宣文德¶之麻信宿未逾規橅立變進賢去佞幾
如慶厯¶之頌詩剔蠧濯汙快哉元祐之條貫和氣回而
<pb:KR4d0306_WYG_039-29b>
天為飛雪貪風息而人樂飲氷閭閻知蘇醒之¶期朝野
起升平之望致君於堯舜之上鄭公固¶所優為行政若
管晏之卑孟子豈其或比盡抒¶碩畫丕蔚巖瞻某濫竊
州符久陶化冶方登崇¶於百揆首超擢於十連但訢公
道之伸敢矜私¶己之遇雖莫陪東閣竒士少禆康濟之
謀當敬¶率南方諸侯恪奉作新之詔拳拳甚篤縷縷奚<md:KR4d0306_SBCK_039-27b>¶殫¶
　　　除福帥謝丞相
<pb:KR4d0306_WYG_039-30a>
公道天開適登庸於上相全閩地大俾承乏於¶元戎責
重負山懼深臨谷伏念某衡茅孤學泓¶頴小材兩朝三
紀之遭逢久塵華近一節四麾¶之敡厯洊試劇煩秋毫
未報於上恩霜鬢已催¶於暮景重臨作屏甫幸及期郡
計殫於囊括席¶巻之餘若為支拄民力困於澤竭林焚
之後曲¶費拊循頃䝉祠牒之嵗頒粗給宗藩之月稟遂¶
力蠲於苛歛期少裕於罷甿雖生意之浸還曽<md:KR4d0306_SBCK_039-28a>¶初心之
未究敢謂浮雲蔽日之久忽聞迅霆奮¶地之鳴羣枉杜
<pb:KR4d0306_WYG_039-30b>
衆正開内既新於黜陟長官平¶太守好外亦妙於選掄
迺於斯時有此殊渥青¶衫幕府猶憶舊遊白面書生安
知戎事顧屬郡¶創夷之未復考比年俶擾之所繇政茍
安和寧¶有駭輿之馬吏無侵枉誰為游釡之魚雖幸勝¶
之所傷多矣非疢疾已廖之可賀而根元尚憊¶之宜憂
身為列郡之凖程大作斯民之保障職¶雖當勉力恐難
勝兹蓋恭遇某官以厚重鎮國¶家以公忠安社禝力禆
一聖英明之斷盡洗厯年<md:KR4d0306_SBCK_039-28b>¶貪濁之風元凱舉而去凶人
<pb:KR4d0306_WYG_039-31a>
奚慚於古裴韋相¶而無債帥其始自今興懷遐逺之邦
欲均休息¶之澤而某以鄉閭為之牧當子弟視其人素
志¶茍行詎有禁闥淮陽之間遺風可仰願惟頴川¶渤海
之師皦然丹𠂻如此白日¶
　　　回楊知軍啓¶
伏以愽采風謡喜有循良之守詢求名閥知為¶忠義之
門悠然長懷肅若興敬慨念炎運中微¶之際歘有裔夷
南牧之師奉賊稱臣者有之殺¶身成仁者寡矣緬懷風
<pb:KR4d0306_WYG_039-31b>
烈疇若忠襄正女不嫁<md:KR4d0306_SBCK_039-29a>¶二夫若王蠋全齊之節狂賊當
磔萬段有段公¶擊泚之心視身同一羽之輕使國増九
鼎之重¶曩備秣陵之使嘗謁睢陽之祠百世聞風莫不¶
興起九原可作吾誰與歸恭惟某官學本傳家¶政先澤
物祥雲甘雨藹然氣象之可親烈日秋¶霜凛若聲猷之
未逺有是心故有是政非此祖¶安得此孫辱顧郵亭獲
觀世録太尉逸事發揮¶何待於柳州甄逄得書期望但
同於韓子
<pb:KR4d0306_WYG_039-32a>
　　　代外舅制參謝丞相啓¶
索米仙臺甘老漁樵之社汎蓮制幙迺依衮繡<md:KR4d0306_SBCK_039-29b>¶之鄉漸
收閒散之蹤可卜生成之意伏念某才¶疏且戇命薄而
窮半生甘蠖屈之㣲一第際龍¶飛之盛念聖門之仕期
於行義而君子之學貴¶在及人始尉桐川不憚捐身以
驅猛獸迨官嚴¶邑罔辭歛怨以抑姦民然而患生於計
慮之疎¶禍産於語言之易故賦籍之定雖以惠窮氓而¶
有力者則尤其非便郡政之禆志於報公上而¶當事者
<pb:KR4d0306_WYG_039-32b>
則嫉其多言退循顛踣之由來孰非惷¶㝠之自取不戮
幸矣求免得乎仰頼清明之朝¶務崇寛大之論雖朱繙
皂葢靡容假守之行而<md:KR4d0306_SBCK_039-30a>¶丹丘赤城屢續真祠之奉方媮
安於寓里遽攽¶命於公朝石處士望著一時起從節度
杜少陵¶詩髙千古老作參謀顧某何人乃稱兹選兹蓋¶
恭遇某官一德以輔聖明本心而運造化(闕/)¶
　　　代外舅謝丞相轉官啓¶
上印歸田已就休官之列賞功試邑遽陞元士¶之班不
<pb:KR4d0306_WYG_039-33a>
自意於退閒尚徼榮於採錄恩惟天造¶感極涕零某沗
紹煕太學之諸生溷慶元奉常¶之一第自徒勞於州縣
顧何有於智能妄學絃¶歌丁時凋瘵以官民之交病將
革弊端若穀禄<md:KR4d0306_SBCK_039-30b>¶之不平孰為仁政新版籍於片紙不存
之後復¶經界於歴年久廢之餘精神方耗於一身怨謗¶
已騰於衆口逮小綴觚稜之蹟而洊分江海之¶麾除目
雖頻駭機俱發青油談笑暫容覔句於¶杜陵烏府紀綱
又俾掛冠於神武歸迯空谷細¶數流年朝拄笏以看山
<pb:KR4d0306_WYG_039-33b>
暮脫巾而漉酒欵乃和¶漁翁之唱扊扅聴桑婦之歌得
與幸民共陶聖¶化俄墜隰鴉之字下流羅雀之庭謂二
九年前¶首效均賦度田之役於十一人後可無賜褒増¶
秩之恩遂令還轅之餘亦拜衍租之寵丘山施<md:KR4d0306_SBCK_039-31a>¶重淵谷
懼深恭惟某官躬不世出之資佐大有¶為之治杜群枉
開衆正將馴致於太平恢長治¶建久安已坐銷於外侮
惟公則無所不取惟大¶則自能有容必能起斥逐以風
四方詎肯守拘¶攣而廢一士某宦情已薄爵齒未盈把
<pb:KR4d0306_WYG_039-34a>
鏡頻看¶敢仍有功名之志踞鞍自請幸庶幾躩鑠之翁¶
或可以使過而使愚亦粗能效忠而效死收桑¶榆於短
景儻容吹晩節之薌出芝菌於枯株重¶有頼大鈞之賜<md:KR4d0306_SBCK_039-31b>¶　
　
　
　
　
<pb:KR4d0306_WYG_039-34b>
　
　
　
　
　
　
　
　西山文集巻三十九¶
<md:KR4d0306_SBCK_040-1a>¶
<pb:KR4d0306_WYG_040-1a>
欽定四庫全書
　西山文集巻四十¶
　　　　　　　　　　　　宋　真德秀　撰
　　文¶
　　　泉州科舉諭士文¶
某治郡無堪已叨易地尚兹需代遂及見秋闈¶之盛舉
顧念此邦英才輩出為士者各知以禮¶自將向來旁郡
間有以場屋喧囂而坐殿罰者¶獨此邦素所未聞士習
<pb:KR4d0306_WYG_040-1b>
之美於斯可見今某區¶區猶欲少伸諭告者蓋以平時
自愛之心推之¶以及士友惟幸聽之無忽蓋聞四民之
中莫貴¶於士而士之所守莫先於禮是以聖經垂訓足<md:KR4d0306_SBCK_040-1b>¶容欲重手容欲恭進退步趨必中規矩非獨自¶貴其身
使人知所敬亦以氣之與志相為主賓¶未有氣安靜而
志不寧氣勞擾而志不動者也¶故曰志壹則動氣氣壹
則動志今夫蹶者趨者¶是氣也而反動其心此乃治心
之格言修身之¶至要學者平時間有講不及此涵養之
<pb:KR4d0306_WYG_040-2a>
功既無¶其素一旦就試遂以勇士赴敵場自比而不知¶
戰鬬所恃者勇力場屋所恃者心思戰雖尚氣¶猶有再
衰三竭之懼況於文章者精神之所發¶見者也和平其
心清明其氣猶恐心手未能相<md:KR4d0306_SBCK_040-2a>¶應況於喧譁噭噪奔走
頓撼之餘精神氣血交¶擾於内非終日不能以定而欲
下筆之際詞采¶煥然義理條達難矣尚憶某少時屢更
較藝頗¶知深自愛惜每每緩步徐行於衆人之後既坐¶
試席他人之胷喘膚汗者未能遽定而我已安¶坐凝神
<pb:KR4d0306_WYG_040-2b>
運筆締思矣逸勞静擾十倍不同故雖¶學力甚疎猶能
連收科目其效往往由此今願¶七邑之士父兄友朋交
相勸勉以静重安徐為¶先以喧呼躁擾為戒則發之於
文必將大有可¶觀者非特文字流傳四方學者皆以為
法而士<md:KR4d0306_SBCK_040-2b>¶風之美尤足以冠絶一時豈不偉哉至於試院¶
之所措置無非深為士友之地尚慮其間或不¶相察輒
煽浮言亦願老成有識之士開曉鐫諭¶俾皆釋然無惑
幸甚
<pb:KR4d0306_WYG_040-3a>
　　　勸學文¶
竊惟方今學術源流之盛未有出湖湘之右者¶蓋前則
有濂溪先生周元公生於舂陵以其心¶悟獨得之學著
為通書太極圖昭示來世上承¶孔孟之統下啟河洛之
傳中則有胡文定公以¶所聞於程氏者設教衡嶽之下
其所為春秋傳<md:KR4d0306_SBCK_040-3a>¶專以息邪説距詖行扶皇極正人心為
本自煕¶寧後此學廢絶公書一出大義復明其子致堂¶
五峯二先生又以得於家庭者進則施諸用退¶則淑其
<pb:KR4d0306_WYG_040-3b>
徒所著論語詳説讀史知言等書皆有¶益於後學近則
有南軒先生張宣公寓于兹土¶晦庵先生朱文公又嘗
臨鎮焉二先生之學源¶流實出於一而其所以發明究
極者又皆集諸¶老之大成理義之秘至是無復餘藴此
邦之士¶登門墻承謦欬者甚衆故人材輩出有非他郡¶
國所可及今二先生雖逺所著之書具存皆學<md:KR4d0306_SBCK_040-3b>¶者所當
加意而南軒之論孟説晦庵之大學中¶庸章句或問論
孟集註則於學者為尤切譬之¶菽粟布帛不容以一日
<pb:KR4d0306_WYG_040-4a>
去者也頗聞邇來士子¶急於場屋科舉之業往往視為
迂緩置不復觀¶殊不知二先生之書旁貫羣言博綜世
務猶髙¶山巨海瑰材秘寳隨取隨足得其大者固可以¶
窮天地萬物之理知治己治人之方至於文章¶之妙渾
然天成亦非近世作者所能彷彿蓋其¶本深末茂有不
期然而然者學者誠能誦而習¶之則於義理之精㣲既
有所得發之於文亦必<md:KR4d0306_SBCK_040-4a>¶意趣深長議論精確以之應舉
直餘事爾若徒¶諷詠膚淺之文掇拾陳腐之語見聞既
<pb:KR4d0306_WYG_040-4b>
陋器識¶可知雖使幸而獲選其不能大有所立必矣今¶
秋試之期尚逺羣居暇日正當培養義理之源¶務求有
用之實自今以始學校庠塾之士宜先¶刻意於二先生
之書俟其浹洽貫通然後博求¶周程以來諸所論著次
第熟復而温公之通鑑¶與文公之綱目又當參考而並
觀焉職教𨗳者¶以時叩擊驗其進否上中二旬當課之
日則於¶所習之書擿為問目俾之援引諸儒之說而以<md:KR4d0306_SBCK_040-4b>¶己意推明之末旬則仍以時文為課如此則本¶末兼舉
<pb:KR4d0306_WYG_040-5a>
器業日充上足以追續先賢之正脈次¶足以為當世之
實用異時英髦接武追迹於前¶聞人豈不盛哉顧念迂
疎濫塵師帥之任新美¶士習蓋其責也輒不自揆敢述
其所聞惟同志¶相與勉之¶
　　　譚州諭同官咨目¶
某猥以庸虛謬當閫寄朝夕怵惕思所以仰答¶朝廷之
恩俯慰士民之望惟賴官僚叶心同力¶庶克有濟區區
輒有所懷敢以布于左右蓋聞<md:KR4d0306_SBCK_040-5a>¶為政之本風化是先潭
<pb:KR4d0306_WYG_040-5b>
之為俗素以淳古稱比¶者經其田里見其民朴且愿猶
有近古氣象則¶知昔人所稱良不為過今欲因其本俗
廸之於¶善已為文諭告俾興孝悌之行而厚宗族鄰里¶
之恩不幸有過許之自新而毋狃於故習若夫¶推此意
而達之民則令佐之責也繼今邑民以¶事至官者願不
憚其煩而諄曉之感之以至誠¶持之以悠久必有油然
而興起者若民間有孝¶行純至友愛著聞與夫恊和親
族賙濟鄉閭為¶衆所推者請采訪其實以上于州當與
<pb:KR4d0306_WYG_040-6a>
優加褒<md:KR4d0306_SBCK_040-5b>¶奬(其詳見/於荀文)至於聽訟之際尤當以正名分厚風¶
俗為主昔密學陳公襄為仙居宰教民以父義¶母慈兄
友弟恭而人化服焉古今之民同一天¶性豈有可行於
昔而不可行於今惟毋以薄待¶其民民將不忍以薄自
待矣此某之所望於同¶僚者也然而正已之道未至愛
人之意不孚則¶雖有教告而民未必從故某願與同僚
各以四¶事自勉而為民去其十害何謂四事曰律己以¶
廉(凡名士夫者萬分廉潔止是小善一㸃貪汙便為大/惡不廉之吏如䝉不潔雖有他美莫¶能自贖故此以)
<pb:KR4d0306_WYG_040-6b>
(為四事/之首)撫民以仁(為政者當體天地生萬物之心有一/毫之<md:KR4d0306_SBCK_040-6a>¶慘刻非仁也有一毫之忿疾亦)
(非仁/也)存心以公(傳曰公生明私意一萌則是非/¶易位欲事之當理不可得也)涖事以
勤是也(當官者一日不勤下必有受其¶弊者古之聖賢/猶且日昃不食坐以待旦況其餘乎今之世有)
(勤於吏事者反以鄙俗目之而¶詩酒游宴則謂之風流/&KR0570;雅此政之所以多疵民之所以受害也不可不戒)
何謂十¶害曰斷獄不公(獄者民之大命/豈可小有私曲)聽訟不審(訟有/實有)¶
(虛聽之不審則實者反虛/虛者反實矣其可茍哉)淹延囚繫(一夫在囚舉室廢/業¶囹圄之苦度日)
(如嵗其可/淹久乎)慘酷用刑(刑者不獲已而用人之體膚即已/之¶體膚也何忍以慘酷加之乎今)
(為吏者好以喜怒用刑甚者或以關節用刑殊不思刑/者國之¶典所以代天糾罪豈官吏逞忿行私者乎不可)
<pb:KR4d0306_WYG_040-7a>
(不/戒)汎濫追呼(一夫被追舉室皇擾¶有特引之需有出官/之費貧者不免舉債甚者至於破家其可)
(汎濫/乎)招引告訐<md:KR4d0306_SBCK_040-6b>¶(告訐乃敗俗亂化之原有犯者自當痛/懲何可勾引今官司有受人實封狀與)
(出榜召人告首¶隂私罪/犯皆係非法不可為也)重疉催稅(税出於田一嵗一收/可使一嵗至再税乎)¶
(有税而不輸此民户之罪也輸已而復責以輸是誰之/罪也今之州縣蓋有已納而鈔不給或¶鈔雖給而籍不)
(銷再追至官呈鈔乃免不勝其擾矣甚至有鈔不理必/重納而後已破家蕩產¶鬻妻賣子往往由之有仁心者)
(豈忍/為此)科罰取財(民間自二税合輸之外一毫不¶當妄取/今縣道有行科罰之政與夫非法科歛)
(者皆民之深害/也不可不革)縱吏下¶鄉(鄉村小民畏吏如虎縱吏下/鄉猶縱虎出柙也弓手士兵)
(尤當禁戢自非捕/盗皆不可差¶出)低價買物是也(物同則價同豈有公/私之異今州縣有所)
<pb:KR4d0306_WYG_040-7b>
(謂市令司者又¶有所謂行户者每官司敷買視市值/率減十之二三或不即還甚至白著民户何以堪此)某¶
之區區其於四事敢不加勉同僚之賢固有不<md:KR4d0306_SBCK_040-7a>¶竢丁寧
而素知自勉者矣然亦豈無當勉而未¶能者乎傳曰過
而不改是謂過矣又曰誰謂德¶難厲其庶而賢不肖之
分在乎勉與不勉而已¶異時舉刺之行當以是為凖至
若十害有無所¶未詳知萬一有之當如拯溺救焚不竢
終日毋¶狃於因循之習毋牽於利害之私或事關州郡¶
當見告而商確焉必期於去民之瘼而後已而¶又某之
<pb:KR4d0306_WYG_040-8a>
所望於同僚者也抑又有欲言者夫州¶之與縣本同一
家長吏僚屬亦均一體若長吏¶偃然自尊不以情通於
下僚屬退然自默不以<md:KR4d0306_SBCK_040-7b>¶情達乎上則上下痞塞是非莫
聞政疵民隱何¶從而理乎昔諸葛武侯開府作牧首以
集衆思¶廣忠益為先某之視侯無能為役然虛心無我¶
樂於聞善蓋平日之素志自今一道之利病某¶之所當
知者願以告焉某之所為有不合於理¶不便於俗者亦
願以告焉告而適當敢不敬¶從如其未然不厭反復則
<pb:KR4d0306_WYG_040-8b>
湖湘九郡之民庶乎¶蒙賜而某也亦庶乎其寡過矣敢
以誠告尚其¶亮之幸甚¶
　　　潭州諭俗文<md:KR4d0306_SBCK_040-8a>¶太守叨蒙上恩擢守湘土深惟朝廷委寄之重¶非特責
以有司常務而已布宣德化𨗳廸人心¶實守臣之事顧
此邦風俗初未詳知今以天性¶人倫之大者與夫遷善
改過之方首為爾民告¶名之曰諭俗三事今具於後¶
一古者教民必以孝悌為本其制刑亦以不¶孝不悌
<pb:KR4d0306_WYG_040-9a>
為先蓋人之為人異乎禽獸者以¶其有父子之恩長
幼之義也詩云父兮生¶我母兮鞠我繼之曰欲報
之徳昊天罔極¶此言父母之恩與天同大為人子
者雖竭<md:KR4d0306_SBCK_040-8b>¶其力未足以報也今乃有親在而别籍異¶
財親老而供養多闕親疾而救療弗力親¶没而安
厝弗時不思此身從何而有罔極¶之報當如是乎
至於兄弟天倫古人謂之¶手足言其本同一體也
今乃有以唇舌細¶故而致爭錐刀小利而興訟長
<pb:KR4d0306_WYG_040-9b>
不䘏幼卑¶或陵尊同氣之親何忍為此潭湘舊俗
素¶稱淳厚如前數者未必有之太守此來欲¶以義
理訓民未免預陳勸戒已行下州城¶及十二縣自
今民間有孝行純至友愛著<md:KR4d0306_SBCK_040-9a>¶聞者采訪得實具申
本州當與優加旌賞¶以為風俗之勸或其間有昧
於禮法之人¶為不孝不悌之行鄉里父老其以太
守之¶言曲加誨諭令其悛改昔後漢陳元為母¶所
訟亭長仇香親到其家教以人倫大義¶遂為孝子
<pb:KR4d0306_WYG_040-10a>
北史清河之民有兄弟争財者¶郡守蘇瓊告以難
得者兄弟易得者田宅¶遂感悟息訟同居如初況
此邦之人本來¶易化以理開曉必無不從若上違
太守之¶訓言下拒父老之忠告則是敗常亂俗之<md:KR4d0306_SBCK_040-9b>¶民王法所加將有不容己者一陷刑戮終¶身不齒
雖悔何及爾民其思之毋忽¶
一古人於宗族之恩百世不絶蓋服屬雖逺¶本同祖
宗血脈相通豈容閒隔至於鄰里¶鄉黨雖比宗族
<pb:KR4d0306_WYG_040-10b>
為疎然其有無相資緩急¶相倚患難相救疾病相
扶情義所闗亦為¶甚重今人於此二者往往視以
為輕小有¶忿争輒相陵犯詞愬一起便為敵讎有
一¶於斯皆非美事昔江州鄭氏累世同居聚¶族至
七百餘口前代常加旌表至今稱為<md:KR4d0306_SBCK_040-10a>¶義門近者吉
州孫進士以惠施一鄉諸司¶列奏䝉恩特免文解
士夫以為美談江湖¶之間境土相接豈有江西之
人能為義舉¶而此獨不能今請逐處老成賢徳之
<pb:KR4d0306_WYG_040-11a>
士交¶相勸率崇宗族之愛厚鄰里之歡時節往¶來
恩義浹洽小小乖忤務相涵容不必輕¶啓訟端以
致結成怨隙若能和恊親族賙¶濟里閭為衆論所
推亦當特加褒異如其¶不體教訓妄起訟争懲一
戒百所不容己¶爾民其勉之無忽<md:KR4d0306_SBCK_040-10b>¶一官之與民誼同一家休戚利害合相體恤¶為有司
者不當以非法擾民為百姓者亦¶不當非理擾官
太守平時以愛人利物為¶心不啻飢渴視事之始
<pb:KR4d0306_WYG_040-11b>
切切講求已轉牒¶州縣官各以四事自勉而為民
除其十害¶何謂四事律己以廉撫民以仁存心以
公¶涖事以勤是也何謂十害斷獄不公聽訟¶不審
淹延囚繫惨酷用刑泛濫追呼招引¶告訐重疊催
稅科罰取財縱吏下鄉低價¶買物是也十者有無
所未詳知萬一有之<md:KR4d0306_SBCK_040-11a>¶當如拯溺救焚不俟終日務
令田野安帖¶愁歎不生或民間有公共利病太守
所未¶及知許明白具狀前來陳述但不許匿名¶實
<pb:KR4d0306_WYG_040-12a>
封訐人私過言而有理即當詳酌以次¶施行爾民
亦宜體太守此心更相勸戒非¶法之事勿妄作(如/豪)
(強兇横吞謀貧弱姦狡詐偽欺騙良善教唆詞¶訟/託屬公事聚衆鬬毆開坊賭博居停盗賊屠宰耕)
(牛沽賣私酒興販禁物/如此之¶類皆係非法)無理之訟勿妄為(如事不/干已輒)
(訟行告訐撰裝詞類¶夾帶/虛實如此者皆是無理)或日前所為未免害義
若¶能幡然悔悟去惡從善如湯沃雪舊迹都<md:KR4d0306_SBCK_040-11b>¶消人
誰無過改之為貴周處三害終為名¶賢父老其以
此意為鄉閭子弟反復解説¶必若教之不悛則國
<pb:KR4d0306_WYG_040-12b>
家有法官司有刑太¶守雖欲從寛不可得爾民其
幸聽之毋忽¶
右諭俗三事開具在前太守之於爾民猶父兄¶之於子
弟為父兄者只欲子弟之無過為太守¶者亦只欲爾民
之無犯故於到任之初以誠心¶實意諄諄告諭其不識
文義者鄉曲善士當以¶俗説為衆開陳使之通曉庶幾
人人循理家家¶畏法田里無追呼之跡公庭無鞭扑之
聲民情<md:KR4d0306_SBCK_040-12a>¶熙然化為樂土豈不美哉故今榜示各宜知悉
<pb:KR4d0306_WYG_040-13a>
　　　勸立義廩文¶
太守到任以來無一念不在斯民近因禱雨思¶所以為
邦人久逺之計在城則置惠民倉儲米¶數萬石嵗嵗出
糶在諸縣則廣置社倉儲糓數¶萬石嵗嵗出貸其為慮
悉矣又念社倉貸糓止¶及末等有田之人而細民無田
者不得預也復¶請于常平司以今嵗義米附納社倉為
賑糶之¶備然義米有限而貧民至多豈能均及於是又¶
以居鄉之日所為義廩規約以勸有力之家蓋<md:KR4d0306_SBCK_040-12b>¶欲公私
<pb:KR4d0306_WYG_040-13b>
叶力共濟斯民使無饑荒流離之害夫¶人之貧富雖有
不同推其由來均是天地之子¶先賢有言凡天下之疲
癃殘疾惸獨鰥寡皆吾¶兄弟之顛連而無告者也我之
與彼本同一氣¶我幸而富彼不幸而貧正當以我之有
餘而濟¶彼之不足自古及今能以惠䘏為念者其子孫¶
必賢其門户必興蓋困窮之民人雖忽之天地¶之心則
未嘗不憫之也我能惠䘏困窮則是合¶天地之心合天
地之心則必獲天地之佑此以¶理言者也若以利害計
<pb:KR4d0306_WYG_040-14a>
之無饑民則無盗賊無<md:KR4d0306_SBCK_040-13a>¶盗賊則鄉井安是富家之利也
況義廪云者¶非捐所有以與之特出所有以糶之而已
於富¶家初無損而於貧民實有益且每嵗勸分出於¶官
司豈能無攘今舉行義廪使上中之户自相¶推排隨力
出備官司不計產强敷之也自置糶¶場自收糶錢官司
不遣吏監臨之也價直髙下¶視時稍損官司不抑令痛
減也況常嵗艱食悉¶仰勸分今州郡既立社倉又糶義
米則與爾富¶民分任其責者為不少矣其可不體官司
<pb:KR4d0306_WYG_040-14b>
美意¶相率而樂從哉今去秋成不逺已委諸縣官各<md:KR4d0306_SBCK_040-13b>¶行
勸諭期以十月終逐都結成規約申聞于縣¶縣以聞于
州其能率先為倡者當加褒賞或謂¶潭人未易告諭諸
縣勸糶自有成式何以義廩¶為哉為是説者是以薄待
吾民也十二邑之廣¶豈無好義樂善之君子且兩嵗勸
分亦有欣然¶出粟為數頗多如長沙之賈熊袁簡湘隂
之鄧¶居中毛以大攸邑之武當世瀏陽之龍世永李¶天
覺羅延圭安化之劉孝錫陳洪範李嶢張奉¶世湘鄉之
<pb:KR4d0306_WYG_040-15a>
馮楷醴陵之曹應龍周霖丁大謙湘¶潭之羅邦臣楊仁
老向堯俞者州郡或借補官<md:KR4d0306_SBCK_040-14a>¶資或特立坊名或量與免
役以旌異之矣又安¶知無聞風欣慕者必若諭之而不
從則勸糶舊¶例蓋有不得而廢者特不若人自為之則
義風¶興行羣情感悦其氣象為不同耳譬之役法然¶為
義役則有輯睦之風行差役則有争競之訟¶義廪猶義
役也勸分猶差役也二者利害至為¶明白爾民其詳之¶
　　　諭賊文為招司作
<pb:KR4d0306_WYG_040-15b>
天地之間至貴者人人之有生當愛此身微罪¶薄刑尚
不可犯何況甘心為叛為亂天之愛民<md:KR4d0306_SBCK_040-14b>¶如愛子然汝乃
殺之豈不逆天天網恢恢疎而¶不漏莫恃汝强敢與天
鬬白頭之賊自古所無¶力能拔山終亦誅鋤只觀近年
湖海羅李自謂¶豪雄莫能與比横行數縣十萬其徒一
朝被¶擒如戮大猪妻兒併命財產埽地不知區區成¶得
何事汝曹看此賊豈可為何如及早悔罪來¶歸聖上至
仁憐汝愚昧已降黄榜赦汝之罪但¶能改過盡洗舊愆
<pb:KR4d0306_WYG_040-16a>
父母可保妻孥可全而況朝¶廷務守恩信官資賞格斷
不汝吝既免刑禍又¶得顯榮何苦執迷不自求生昔年
戚方官至大<md:KR4d0306_SBCK_040-15a>¶尉見今下整亦作遥刺江西都鈐友睦姓
胡連¶年進擢恩奬特殊若此數人初亦失脚一旦飜¶然
盡改前錯名稱義士身被異恩富貴光華福¶及子孫汝
欲效之其力甚易殺賊來降便是知¶義作賊為逆殺賊
為忠反掌之間禍福不同不¶能殺賊但只歸順恩賞亦
加豈不安穏白水之¶馮黄龍之丁纔能回心便得寵名
<pb:KR4d0306_WYG_040-16b>
錦袍金環見¶者欣慕何以得之改過之故聖恩如天何
負汝¶曹汝若違之禍豈可逃汝曹本心亦識利害故¶今
諄諄汝訓汝誨王師既集天討將行莫恃汝<md:KR4d0306_SBCK_040-15b>¶力敢當雷
霆咨爾父老為我開諭逃汝死門入¶此生路故兹曉諭
各宜知悉¶
　　　福州諭俗文
當司以安撫一道為職甲兵盗賊乃其專掌然必吏良
而後民安民安而後盗息盗息而後兵偃四者相闗皆
<pb:KR4d0306_WYG_040-17a>
當致察乃紹定六年十一月恭奉詔書略曰比年以來
民窮盜起皆激於姦貪之吏大哉王言可謂眀見萬里
之外又自聖上親政之後登進賢俊屛斥憸佞懲治贓
吏禁止苞苴諸路監司太守皆以端方廉潔者為之每
一詔令之下無非為民當司奉行其敢不恪自到福州
一意講求賦輸太重者首議蠲減科須病民者以次革
除禁公人下鄉之擾除保司代納之害戒諭十二縣官
屬毋濫刑毋横斂毋狥私毋黷貨毋通闗節毋任胥吏
<pb:KR4d0306_WYG_040-17b>
相與精白一心無負明詔丁寧之意今以申飭十二縣
者行下諸州各察其屬務去前六者之弊使斯民各安
於田里爾民幸遇清平之政宜知愛身寡過務本著業
毋喜鬬毋健訟聖經有言一朝之忿忘其身以及其親
非惑與(言人一時忿怒不能忍耐生出事來䘮/身害命累及父母乃惑之人所為也)又曰訟
終凶(言健訟者/終必凶也)又曰好勇鬬狠以危父母此三者爾民
所當戒也聖經又言用天之道(春勤於耕夏勤於耘/秋勤收斂之類是也)因
地之利(髙田宜麥低田/宜禾之類是也)謹身節用以養父母(謹身是不/妄為節用)
<pb:KR4d0306_WYG_040-18a>
(是不/妄費)又曰身體髪膚受之父母不敢毁傷(一毛髪一皮/膚皆是父母)
(遺體不敢毁傷何況輕/犯刑憲自害其身也)此二者爾民所當勉也當職以
本路之人為本路之帥其視八州皆如鄉黨其待百姓
一如子弟官吏貪殘者當為爾懲之豪强侵㬥者當為
爾戢之盗賊剽竊為汝之害當為剪除之爾既安其生
宜思自保父母之身勿犯有司之法此榜到日所在耆
老仁賢宜為開説使之通曉宜為勸勉使之興起自今
以往家家禮義人人忠孝變七閩之俗為鄒魯之鄉非
<pb:KR4d0306_WYG_040-18b>
惟當職所望於爾民是亦朝廷所望於帥臣也其敬聴
之毋忽
