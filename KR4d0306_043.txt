# -*- mode: mandoku-view; -*-
#+TITLE: 西山先生眞文忠公文集
#+DATE: 2015-09-11 14:15:59.273719
#+PROPERTY: ID KR4d0306
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 43
#+PROPERTY: FILE SB04n0512-043西山先生眞文忠公文集-卷第四十三.
<pb:KR4d0306_SBCK_043-1a>¶
西山先生眞文忠公文集卷第四十三¶
　墓誌銘¶
　　劉閣學墓誌銘¶
孝宗皇帝踐天位二十有八載寤寐食息不忘¶
求賢當是時魁壘竒傑之士布在朝廷旣足以¶
棟明堂梁清廟而深培厚養彬彬相續又足以¶
爲數世百年之儲故雖光廟饗&KR0038;日淺委政廟¶
堂而羣賢挾維迄以無事今皇帝初嗣服耆俊¶
畢集有慶暦元祐之風歴數其人無一非乾淳¶
間舊物者詩曰豊水有𦬊武王豈不仕詒厥孫¶
<pb:KR4d0306_SBCK_043-1b>¶
謀以燕翼子蘇文忠軾亦云仁宗左位四十二¶
年畦而種之有得皆賢盖周之武王與我仁宗¶
孝宗皆以儲蓄人材爲保固基業之本是以&KR0038;¶
家頼其利天下誦其功&KR0002;故華文閣學士通奉¶
大夫致仕陽安侯劉公其孝宗所擢以遺後人¶
者歟公以乾道五年對䇿廷中天子親擢爲第¶
四其後以簽書樞宻院事趙公推薦召寘班列¶
明年再對便殿議論&KR0646;然有契聖心謂輔臣曰¶
光祖人材端重全𩔖楊輔盖自是以人主爲知¶
巳今皇帝毓徳潜藩方議擇傅孝宗首命輔而¶
<pb:KR4d0306_SBCK_043-2a>¶
㠯公&KR0071;之屬任之意盖有在矣旣而諌官闕將¶
用公爲右正言不幸適以憂去終淳熈世雖弗¶
果再用然留遺兩朝出入中外清芬姱節耆徳¶
碩聞嶷然爲當世名臣雖鄙夫嚚童亦知有𫠦¶
謂劉左史也嗚呼此豈一日之積㢤公名光祖¶
字徳脩其先潤州句容人鄴為唐宰相一子&KR0025;¶
僖宗狩蜀為𩀱流令生三子仲子誨為平泉令¶
今劉氏居簡者皆祖平泉侍御史贈正議大夫¶
諱孝孫者公之髙王父也朝奉郎通判漢州諱¶
漢者大王父也諱松材者王父也父諱寔宴義¶
<pb:KR4d0306_SBCK_043-2b>¶
郎贈銀青光禄大夫母賈氏贈和政郡夫人公¶
㓜出為外大父左中奉大夫賈公暉之孫後官¶
于朝乃乞歸姓以賈公致仕恩補登仕郎主内¶
江簿居和政喪哀毀盡禮郷黨儀之服除調什¶
邡尉遂登進士第時孝宗銳意於治發策數十¶
條公對大畧以為陞下睿察太精宸㫁太𫿞求¶
治太速喜功太甚又言陞下躬擐甲胄間御毬¶
馬一旦有警豈將親董六師以督戰乎夫人主¶
自將危道也臣恐介胄毬馬之事適以貽笑&KR0219;¶
虜而不足示武於敵人授劔南東川節度推官¶
<pb:KR4d0306_SBCK_043-3a>¶
辟潼川提刑司檢法淳熈五年召對論恢復事¶
請一以太祖用人為法且曰人臣獻言不可不¶
察其一不量可否&KR0134;陛下䡖出驟進則是即日¶
誤&KR0038;其一不思振立苟且偷安則是乆逺誤&KR0038;¶
孝宗然之除大學正輪對舉司馬公光奏䟽八¶
事以獻未㡬召試除正字兼吳益王府教授遷¶
校書郎面對取太祖太宗治要彚為十節名曰¶
兩朝聖範上之公在王邸嘗摭前代宗室賢否¶
&KR0839;悪随事開陳以為鑒戒至是孝宗益知其賢¶
命兼皇太子宫小學教授上時為眀州&KR0026;察使¶
<pb:KR4d0306_SBCK_043-3b>¶
英&KR0038;公年十有四矣公白東宮此又一重&KR0038;本¶
也時光宗在宫中無它嗜好暇則親為國公講¶
說上亦孜孜嚮學雖日昊不倦公請論孟史記¶
之外益以本朝典故庻知祖宗家法迨上加元¶
服旣為頌以獻又乞當講之日&KR0025;容數刻乃罷¶
公謂經吏可以知義理鑒興亡凢渉名數者亦¶
不可畧請以&KR0038;朝儀制官名之属彚次成書講¶
畢開說又謂&KR0038;公年寖長正謹習之時願因宫¶
僚&KR0134;講俾侍坐隅必有禆益光宗皆然之盖是¶
時孝宗臨御乆明於羣臣邪正所用以傳聖子¶
<pb:KR4d0306_SBCK_043-4a>¶
神孫者皆天下第一流而公在英邸三年所以¶
講明誘掖者甚至其後諸賢相踵輔導聖徳日¶
益𩔰融然其闓端正用力蚤則公之功為多以¶
誦書終篇進秩時銀青年七十公以貤恩請&KR0025;¶
之遷秘書郎諌議大夫張公大經乞增置諌員¶
且薦公代巳命下而銀青殁服除知果州趙忠¶
定公帥蜀請公參謀議以自助時同幙皆一時¶
選相與上下議論知無不言覊制諸蠻弭耳妥¶
伏其他建明甚衆成都之政遂為天下最俄以¶
忠定薦召至則光宗踐祚矣進對謂陛下承尭¶
<pb:KR4d0306_SBCK_043-4b>¶
舜之統當以尭舜之道為師任大禹之責當以¶
益臯陶之言為法又言陛下新服厥命必先明¶
君人之大體逹天下之大勢深&KR0038;家之大慮又¶
謂自古禍亂之萌有四疆臣擅兵外戚預政中¶
常侍用事朋黨交争是也宗社之本有一謹選¶
左右𫿞立師傳是也願陞下留神於其大者勿¶
以小事常度因循&KR0010;月又論蜀鹽酒増科之害¶
大臣是其議遂詔四川合發湖廣錢物百三十¶
六萬存留三年對减民賦除軍器少監面對言¶
四川鹽酒之額近䝉蠲减此皆夀皇聖帝躬行¶
<pb:KR4d0306_SBCK_043-5a>¶
節儉不妄賜予内藏封樁皆有餘積故陛下&KR0004;¶
政得&KR0162;賦以予民竊聞壽皇退御重華貶損方¶
甚夀成皇后亦極省約願陛下仰灋两宮内庭¶
用度損之又損虜使来賀重明節詔公接送伴¶
時有獻議改築楚州城者光宗命公因行視之¶
公還具言不可由是賦工之省者過半兼&KR0096;侍¶
左郎官又兼禮部遂除殿中侍御史時臺臣以¶
失職&KR0013;絀光宗方𫿞其選諭宰相留正曰卿&KR0101;¶
郎官中有其人正沈思乆之曰得非欲用劉某¶
乎其人剛正有守願出聖㫁光宗曰然乆在朕¶
<pb:KR4d0306_SBCK_043-5b>¶
心矣公旣就職光宗面諭曰以卿剛介不囘故¶
付以言責是時道學朋黨之論浸興凢&KR0945;疾善¶
𩔗者槩加以此名前後絀逐相&KR0071;公極言其弊¶
曰是非不明則邪正互攻公論不立則私情交¶
起此固道之消長時之否泰而實爲國家之禍¶
福社稷之存亡甚可畏也不可忽也臣本踈庸¶
陛下過聽使待罪言責凢賞刑僣濫號令乖違¶
民病未瘳官箴不戒皆可因人而舉劾随事以¶
奏陳旣𩔰然而易知曾未足以深慮若夫是非¶
方殽而邪得以害正清議方晦而私得以勝公¶
<pb:KR4d0306_SBCK_043-6a>¶
徃鑒昭然危機所伏方今之憂孰大扵此明是¶
非以别邪正立公論以抑私情方今之事孰先¶
扵此臣觀本朝士大夫學術議論最為退古其¶
端本也以居仁由義為道以正心誠意為學其¶
交際也以同學為朋而實非朋以同道為黨而¶
實非黨窮逹知其有命進退知其有義是以進¶
之不見其泰退之不見其戚窮而在下則以探¶
性命之奥為勲名享至道之味為鐘鼎逹而在¶
上以責難為尊主忠諌爲愛君本朝盛時初非¶
有強國之術而&KR0038;勢尊安根本深厚盖其學術¶
<pb:KR4d0306_SBCK_043-6b>¶
議論皆由扵此故也咸平景德之間渾然不見¶
其際當斯時也道臻皇極而治保太和至于慶¶
暦嘉祐盛矣不幸而壞於熈豊之邪說踈弃正¶
亡招徕小人幸而元祐君子&KR0120;而救之末流太¶
分事故反復紹聖元符之際羣㐫得志絶㓕綱¶
常其論旣勝其勢旣成崇&KR0026;而下嗟乎尚復何¶
言也臣&KR0025;逺方来誤玷班列去来之間今已一¶
紀見聞所慮悉可指陳臣始至時雖間有議貶¶
道學之說而實未覩朋黨之分中更外艱去&KR0038;¶
六載巳憂两議之各甚每恐一旦之交攻逮臣¶
<pb:KR4d0306_SBCK_043-7a>¶
復来其事果見因惡道學力去朋黨因去朋黨¶
乃罪忠諌嗟乎至於以忠諫為罪則其去紹聖¶
㡬何臣竊為人言豈可因疾其學而併弃其言¶
得無甚也陛下至聖至明初無彼此而衆論旣¶
巳交興聖意豈無𫠦惑臣本蜀人為學自有源¶
本介在朝序與人亦無親踈但以終&KR0010;之私憂¶
首為明主而别白凢今道學伊洛為宗然非程¶
氏之私言出於大學之記載大學之教明德為¶
先其間舉詩人之言扵是有道學之目曰如切¶
如瑳道學也如&KR0355;如磨自修也然則臣所謂以¶
<pb:KR4d0306_SBCK_043-7b>¶
居仁由義為道正心誠意為學者又在於切瑳¶
而&KR0355;磨之今之道學其得之有淺深其行之有¶
誠偽得之深者固合於大學之明徳矣得之淺¶
者又可不切瑳而&KR0355;磨之使益深而遽自矜以¶
召禍則無乃亦非歟行之誠者斯為君子矣行¶
之偽者人將見其肺肝然是固其師友之𫠦不¶
予也而又何為乎臣毎因論學之間必有至平¶
之論徃徃偽者色愧淺者心服又安敢槩䡖譏¶
而痛疾之也何况其間率多善士善士所至人¶
必喜稱因其喜稱又以為黨若俱㯽絶安得更¶
<pb:KR4d0306_SBCK_043-8a>¶
有好人必&KR0145;凢才充塞朝路陛下履位之初端¶
拱而治凢所進退率用人言初無好惡之私豈¶
以黨偏爲主而一&KR0010;之内逐者紛紛中間好人¶
固亦不少反以人臣之私意㣲累天日之清明¶
所以至斯良皆有故今之君子不明大道自視¶
太髙而責人太苛自視太髙則實将有𫠦不副¶
責人太苛則衆將忿且怨㦯者又唱爲薦士之¶
舉區别而封域之凢有𫠦取豈無𫠦遺凢有所¶
揚豈無所抑品題旣衆則疑怨叢興心雖主於¶
至公迹巳渉扵朋黨議論先喧於羣口用否豈¶
<pb:KR4d0306_SBCK_043-8b>¶
必於一言是以一時之虚名而賈後日之實禍¶
彼旣得志决不我容况我於窮逹進退之間亦¶
未有充實㴠養之素彼加詆誚以修徃怨必致¶
過甚而快私情徃徃推忠之言謂爲沽名之舉¶
至於㓗身以退亦曰憤懟而然欲激怒於至尊¶
必加之以訐訕事𫝑至此循嘿乃冝循嘿成風¶
&KR0038;家安賴臣欲熄將来之禍故不憚反復以陳¶
伐㡬聖心豁然永為皇極之主使是非由此而¶
定邪正由此而别公論由此而明私情田此而¶
熄道學之譏由此而消朋黨之迹田此而冺和¶
<pb:KR4d0306_SBCK_043-9a>¶
平之福由此而集&KR0038;家之事由此而理則生靈¶
之幸社稷之福也如其不然使相激相勝展轉¶
報復為禍無窮臣實未知稅駕之所章旣下士¶
大夫傳誦有至流涕者戸部尚書葉翥太府卿¶
兼中書舎人沈揆結近習圖進用公皆劾去之¶
旣又言比年以来士大夫不慕㢘靖而慕奔競¶
不尊名節而尊爵位不樂公正而樂軟羙不敬¶
君子而敬庸人旣安習以成風謂苟得為至計¶
良由前輩長老零落殆盡今之&KR0018;物望恊公論¶
者不聚扵朝廷後生晚進議論無所據依學術¶
<pb:KR4d0306_SBCK_043-9b>¶
無所宗主正論益衰士風不競幸詔大臣妙搜¶
人物必朝野所共属賢愚所同敬者一二十人¶
參錯立朝&KR0038;勢自壯臣雖終&KR0010;無所奏紏固亦¶
未至曠官臣於去年盖嘗面奏今日之患在於¶
不務封殖人材臺諌但有摧殘廟堂&KR0004;無長養¶
臣今處當言之地豈以排擊為能而頓忘前意¶
先是公以戎監對力陳人材衰少之弊及是復¶
貇貇言之大臣以公奏進呈而無𫠦議公對又¶
為上言人才者&KR0038;家之基本之則養之有則用¶
之慶暦之所以盛者豈一日之積乎惟其非一¶
<pb:KR4d0306_SBCK_043-10a>¶
日之積是以非一日之用盖公素志常欲聚忠¶
賢於朝以壯根本而時論多相違者故諄復不¶
置如此又論前諌議大夫陳賈今右正言黃掄¶
皆得罪清議為聖世罪人詔賈予祠掄&KR0024;外巳¶
而宋之瑞召張徹提㸃坑冶公復言其不可二¶
人遂改命㑹呉端除帶御器械諫官三論奏不¶
&KR0025;孫璫轉行觀察使給事中封還詔㫖復命書¶
讀公極論之不報又言陛下旣重於改命給諌¶
亦不復申執臣恐攀附使令之輩自以人主恩¶
我外廷其如何隄防自此蕩矣光宗命大臣諭¶
<pb:KR4d0306_SBCK_043-10b>¶
公不為止遂奪言職改太府少卿公求去不巳¶
遂以&KR0033;祕閣漕潼川路中書舎人羅公㸃拜䟽¶
乞留祕書監楊公萬里與館學之士亦上書力¶
請不報公至部首戒屬州削互餽省虚文諏民¶
瘼講寛䘏叙資二州守暴闇亡善狀公凾奏黜¶
而薦㳺仲鴻李恊于朝詔報施行如章仲鴻等¶
亦以次召用除江西提㸃刑獄改知夔州居數¶
月召先是翊善黄公裳論王府僚友因及公翼¶
日光宗諭大臣令召劉大臣擬除侍&KR0025;光宗又¶
曰待劉来及公辭召命則有尼之者詔復予監¶
<pb:KR4d0306_SBCK_043-11a>¶
司矣公次公安聞孝宗　&KR1171;篤而車駕省謁不¶
以時則致書于左相留公知樞宻院趙公勉以¶
三事其一冝與羣賢并心一力損文而務實若¶
上未過宫宰相以下皆不可歸安于私第其二¶
謂林陳二寺自以𫉬罪重華日夜交諜其間冝¶
用韓魏公去任守忠故事以釋兩宫疑謗其三¶
謂今&KR0038;家阽危為大臣者不當徒憂悶自沮㦯¶
為明哲保身之計所當收緫兵柄宻布腹心使¶
緩急有可𠋣仗&KR0071;聞孝宗崩又詥書趙公勉以¶
安&KR0038;家定社稷之事趙公迄定大䇿如公言上¶
<pb:KR4d0306_SBCK_043-11b>¶
受禪六日即以為司農少卿入對獻謹始五箴¶
曰陛下新服厥命人皆望謹始於庻政臣獨願¶
謹始於五事讀至思箴上曰要當&KR0025;原頭用功¶
公對曰㣲臣千百言不如陛下原頭一語陛下¶
誠致力于此則貌言視聴俱治矣又論人王有¶
六易天命易恃天位易樂無事易安意欲易奢¶
政令易怠嵗時易玩又有六難君子難進小人¶
難退苦言難入巧佞難逺是非難明取舎難决¶
闇主之所易明主之所難闇主之所難明主之¶
𫠦易思與不思故也六難者常生於六易又言¶
<pb:KR4d0306_SBCK_043-12a>¶
陛下以隆&KR0268;之命踐祚於素幄盖有甚不得巳¶
有冝躬自貶損盡禮於上皇使聖意&KR0794;然知釋¶
位之樂然後足以昭陛下之大孝上悚然嘉納¶
除起居舎人時樞宻羅公㸃禮部尚書黄公裳¶
相&KR0071;淪喪上痛惜之而思黄公&KR0057;深公言思其¶
人未若思其言思其言未若思其所以言臣每¶
問裳疾裳之憂未嘗不在&KR0038;也以為政令無細¶
大皆當出於中書陛下但審其可否而行之人¶
主操柄無要於此時知閣門事韓侂胄出禁中¶
浸盗&KR0096;為威福故公首及之旣又以冬雷&KR0075;雨¶
<pb:KR4d0306_SBCK_043-12b>¶
命近臣指陳闕失公言號令不常羣隂用事災¶
異所為作也大臣進退太䡖臺諌用舎無定非¶
號令不常之大者乎進退大臣用舎臺諌事&KR0025;¶
中出非羣隂用事之大者乎然所以致號令不¶
常者繇羣隂用事故也而陛下猶為之隱諱以¶
為大&KR0096;當自巳出威柄不可下移然則小人之¶
意将以隂制相臣而動摇之也陛下所冝蚤悟¶
母使大臣懷疑畏之心大臣懐疑畏之心則四¶
體不展羣議易揺朝綱日&KR0549;政令錯出而&KR0038;不¶
可為矣今陛下有獨断之意乃是小人隂竊主¶
<pb:KR4d0306_SBCK_043-13a>¶
柄之謀而陛下未之思也俄兼侍講遷&KR0120;居郎¶
時應詔言事者甚衆命公擇其善者條奏之公¶
以所論多同懼上意易厭則以告于上曰夫雷¶
同者乃古今同然之理天下同然之心願陛下¶
取其有益而母病其同察其效忠而母嫌其&KR0033;¶
及議孝宗攅宫衆相顧未發公意獨與侍講朱¶
公熹同遂奉㑹稽之陵土薄水淺恐貽方来悔¶
乞議改卜又請遵紹興淳熈故事命有司集議¶
上皇太后尊號俟阜陵升祔行之又謂自今夀¶
康宫之事陛下冝一一深留聖心必湏過自貶¶
<pb:KR4d0306_SBCK_043-13b>¶
損以厚其親先其親而後其身然後足以慰群¶
情而召和氣未幾朱公以中㫖與祠公言漢武¶
帝之於汲黯唐太宗之扵魏證仁宗之於唐介¶
皆慙怒即悔熹明先聖之道為今𪧐儒又非三¶
臣比陛下初膺大寳招来耆儒此政之最善者¶
今一旦無故去之可乎且曰臣非助熹乃𦔳陛¶
下者也旣而朱公除職與郡公又極言卒不聴¶
車駕還南内公言陛下憂畏之心當如初踐大¶
位時始終惟一則不得巳之意始暴白於天下¶
先是吏部侍郎彭公龜年與公素善毎相接必¶
<pb:KR4d0306_SBCK_043-14a>¶
&KR0099;然竊歎上新即位豈冝使外戚閣門用事欲¶
深論之小人覘知其意使出護使客又斥朱公¶
以孤其黨彭公使還宻語公曰不㧞禍根無以¶
為&KR0038;公曰公争不勝必去朱公旣去公又去&KR0038;¶
空無人亦非𫠦以為&KR0038;彭公憮然曰吾志决矣¶
旣見上果力言侂胄巳隂為計遂擠彭公于外¶
未㡬臺省之善士&KR0071;坐絀群小益以得志御史¶
遂併劾公吏部侍郎孫公逄吉面詰言者曰君¶
任私意害忠良如此不畏天乎趙丞相遣金以¶
贐公辭焉且曰為我謝相君冝深念&KR0038;事母恤¶
<pb:KR4d0306_SBCK_043-14b>¶
行人除湖南運判不就主管成都玉局觀無何¶
而丞相罷政矣侂胄旣擅朝&KR0096;羣小争先附和¶
逐諸賢爲姦偽禁錮之公偶記涪陵縣學記盛¶
傳天下又明年許自便主管玉局觀知眉州復¶
&KR0033;秘閤利路運判時侂胄將啓兵端公以不習¶
邉事辭進&KR0033;寳謨閣主管冲佑觀開禧三年春¶
呉曦挾虜以叛公諭郡守焚其榜通衢且馳告¶
帥守監司之素所知者仗大義率諸道連衡以¶
抗賊俄聞曦誅則以書勉宣撫使楊公輔講行¶
營田凢前日利歸呉氏者悉收之公上以省餉¶
<pb:KR4d0306_SBCK_043-15a>¶
軍費奨名節褒死事以激忠義之心除潼川路¶
提刑&KR0096;瀘州是年十一月侂胄誅盡&KR0120;天下名¶
士而公與焉嘉定二年二月至都門㑹㐮陽闕¶
守言者請擇有徳望者鎭臨之乃除公右文殿¶
脩撰以行至鎮適大旱蝗檮于社郎雨蝗亦死¶
凢流民之欲復業者貸其貲潰兵散卒許自陳¶
除其辠使還𨽻軍伍於是盗賊衰熄兵籍多濫¶
公覈其虚實合為威勝軍三千人擇將佐肄習¶
之經理營田繕治城壘邉備乃益完實虜謀遷¶
于汴矣奏謂逺料敵情不憂其強盛而反慮其¶
<pb:KR4d0306_SBCK_043-15b>¶
衰弱萬一中原亦子相携而来郤之不忍納之¶
無策豪傑崛&KR0120;欲與我為連何以應之虜果徒¶
都卑詞求助助之則招敵不助則失利於彼取¶
償於我凢此皆當有以待之必先事而謀則事¶
至無患進集英殿修撰明年除寳謨閤待制知¶
遂寜府未行改荆襄制置使江陵城乆圯請于¶
朝一新之復上中海以限戎馬下海非敵衝則¶
以為陂田七千頃收其租實邉有警復滿水為¶
海詔&KR0025;之諸軍部分不一公請併忠勇親效兩¶
軍於神勁合三千人顓聽帥臣節制取馬於川¶
<pb:KR4d0306_SBCK_043-16a>¶
秦買馬於荆門軍政遂以修立而民兵之在湖¶
北曰義勇畿西曰保捷合凢八萬人公命諸州¶
以農𨻶教閱一月而請緍于朝贍給之公以&KR0416;¶
事可虞請令内而三衙外而戎師各條上方畧¶
以觀其&KR0014;否併&KR0346;諸邉帥臣為先事備明年復¶
條上邉備之當急者請命荆鄂兩軍各𣵀五千¶
人兩軍故有營田冝委漕臣覈實措置及令諸¶
郡括曠土為官田以助增兵費唐鄧流民聲言¶
歸我公乞較利害䡖重先為區處朝論察公有¶
拊納意遂因其請除寳謨閤&KR0033;學士知潼川府¶
<pb:KR4d0306_SBCK_043-16b>¶
因其民俗治以無事八年四月上以閔雨求言¶
公奏陛下知所以𫉬譴之由乎女眞廼吾不共¶
戴天之讐天亡此虜送死汴都陛下為天之子¶
不思所以圖之天與不取是謂棄天未有棄天¶
而天不我怒者也青鄆蘭㑹求通弗納陛下為¶
中國衣冠之主人歸我而我絶之是謂棄人未¶
有棄人而人不我怨者也且列聖在天之靈豈¶
不眷其故都二帝䝉塵之耻豈不懐其曩憤今¶
虜舎其巢穴汙我汴都尚復與之通使使吾臣¶
子拜虜於昔日朝㑹之廷可乎又請改正憲皇¶
<pb:KR4d0306_SBCK_043-17a>¶
后忌辰&KR0025;之在潼二年六告老進𩔰謨閣&KR0033;學¶
士提舉玉隆萬夀宮潼人繪像牛頭山命之曰¶
全徳堂翊之守果州遷眉州皆奉公以行眉葢¶
公舊治翊之作㑹老堂招蜀耆英倣洛社故亊¶
時人欽慕焉改提學崇福宮景獻太子薨公奏¶
舉漢迎立代王曾孫及太宗與㓂凖議立眞宗¶
事謂聖主賢臣𫿞重&KR0038;本如此今陛下未有諸¶
子可擇然親王近屬中豈無秉徳端亮親師好¶
學可主大器者乎又言宣司根括之害甚悉謂¶
當罷無名之取以收民心散巳蓄之財以結軍¶
<pb:KR4d0306_SBCK_043-17b>¶
心且詒書安公丙語&KR0057;切丙雖不樂然趣迫之¶
令自是為少紓云明年復上章告老時皇嗣猶¶
未立也公謂當今秀王之子孫則孝宗之天屬¶
莊文惠憲王則光宗之天倫　陛下於其子孫¶
擇長且賢者而立之孰不以為當乎若過於謹¶
重而不决或生覬心刖四海疑貳失望非&KR0038;之¶
福是冬翊之移守綿州竑之知龍安縣相距不¶
百里公徃来二子間意甚楽俄以疾薨于竑之¶
官舎享年八十有一寔嘉定十五年五月某日¶
贈光祿大夫夫人謝氏贈碩人李氏封碩人四¶
<pb:KR4d0306_SBCK_043-18a>¶
子端之靖之皆第進士端之終宣教郎知蒲江¶
縣靖之出為伯父後終承議郎軍器監兼樞密¶
院檢詳翊之今朝請郎竑之今宣議郎七女巳¶
嫁而卒者二人華陽縣主薄李南進士謝汝&KR0014;¶
其壻也餘蚤夭孫男四人仲言不及仕仲房今¶
脩職郎嘉定府司戸𠫵軍仲襄當以致仕恩入¶
官仲文將仕郎孫女四人曾孫男女三人初公¶
以孤生&KR0120;西蜀朝廷之士共知其賢而四方㦯¶
未之知也及居言責正色&KR0033;辭摧姦擊彊不少¶
顧避於是海内想聞其風曰此鐡面御史矣至¶
<pb:KR4d0306_SBCK_043-18b>¶
覿其容接其辭則温乎惠風之龢藹乎時雨之¶
&KR0243;四時之氣雖備而生物之意&KR0057;多盖公天資¶
渾然充養有素故聞之者謂其風節之可畏即¶
之者樂其道義之可親盖信乎其為全德矣少¶
&KR0025;族父兄東溪先生伯熊學巳志乎古人之大¶
方及長愽參諸老而融㑹其異同旁綜百家而¶
蒐攬其精粹嘗謂蘇程二氏之學其源則一而¶
用之不同皆有得扵經術者也又道學之論方¶
譁人謂公師友眉山非為伊洛地者公獨反復¶
貇叩為上言之盖將恊和朝廷調一議論培宗¶
<pb:KR4d0306_SBCK_043-19a>¶
社之脉厚薦紳之風推公此心使當元祐時必¶
&KR0014;銷洛蜀之争使𫉬用扵慶元必無黨論排軋¶
之禍故具著本文以視後世其亦公之志也歟¶
公於文章不事雕繢而渾厚正大之氣實似其¶
爲人詩&KR0057;清婉南軒先生張公栻一見所賦大¶
竒之有後溪集百餘卷在襄有峴山集潼曰鶴¶
林集果曰金泉集眉曰眉山集合&KR0002;干卷諸經¶
講義若干卷公在房謫居無事取東溪所傳易¶
續之盖東溪傳止暌公續之始蹇嘆曰暌離也¶
蹇難也非數也耶閒與諸子講論輯爲一編曰¶
<pb:KR4d0306_SBCK_043-19b>¶
山堂疑問手抄通鑑評之士大夫相勞苦則答¶
曰予平生於處事則踈處禍福則勇毎見東坡¶
胷中未嘗依𠋣一物心&KR0060;慕之自謂平日扵父¶
君師事之如一故其厯事三朝始以忠&KR0033;卒以¶
忠&KR0033;入臺之初即&KR0099;然自許曰惟初念純&KR0033;可¶
以對上帝事君父是以遇事無難易不苟止而¶
妄随趙忠定嘗稱其諌激烈似蘇文忠懇惻似¶
范大史人謂忠定為知言然以&KR0033;道自持與世¶
多忤故在臺端財六十九日而罷同記注凢十¶
有三旬而罷公方安然不為變也及大耋之年¶
<pb:KR4d0306_SBCK_043-20a>¶
身在闕庭萬里之外&KR0038;有大利害猶驛奏盡言¶
其乞建皇嗣&KR0057;貇篤深至眡君實景仁&KR0057;有光¶
焉盖二公言之於居位之時而公言之扵退休¶
之日所處不同而其心一也公扵東溪執弟子¶
禮終其身存也買宅以居殁也為之製服始自¶
賈歸劉旣立嗣宗為之後凢𫠦以經紀其家者¶
雖老而不衰嗣宗死撫其子培之猶巳子也眎¶
族婣黨友戚欣如巳責其居房嵗適大侵為糜¶
粥以食餓者所活不勝計張福叛聲言引兵破¶
簡趣成都公出家資助軍餉移書大將趣其師¶
<pb:KR4d0306_SBCK_043-20b>¶
簡頼以全兩駕使軺六任守牧其為政純用詩¶
書不雜他術所至脩學校葺社稷以為常在眉¶
封張文紀李令伯之墓新孟拾遺之祠為老泉¶
先生請謚在襄脩孔明故廬表羊杜遺蹟凢可¶
以興化正俗者無不為至蠲租挈捄饑羸建長¶
利弭鉅患殆不可稱數建昌陳君剛嘗紀其蹟¶
謂未嘗用不測之賞正容以悟之而自知所趋¶
未嘗用巳甚之罰修令以示之而自知所避器¶
人以其所長而僚属得職察人以其所安而鰥¶
寡效情温陵儲君用亦為某言惟有徳者&KR0014;以¶
<pb:KR4d0306_SBCK_043-21a>¶
寛服民劉公有焉然其帥荆之日盗起合榕則¶
捕而侵之不少貸昔公之辭潼川也某適視草¶
援趙清獻以比公今觀公行事非所謂學道清¶
心遇物而應者耶好樂人材奬拔善𩔗西州名¶
彦鮮不出公門東南之士頼公通𩔰者亦衆學¶
者稱公不以爵氏而曰後溪先生云某自兒時¶
即願為公用後與靖之同年又仕同朝居同巷¶
至相好也故於公道徳風節知之&KR0057;詳今翊之¶
等將以癸未三月辛酉葬公于清溪之艮山使¶
来屬某誌其墓曰是先公之志也顧今海内名¶
<pb:KR4d0306_SBCK_043-21b>¶
&KR0014;文詞者不知其㡬某何人斯而敢銘公書来¶
萬里義不得辭謹篡次其事如右而繫以詩曰¶
君臣之&KR0105;首乎三綱維忠與&KR0033;臣節之常維節¶
之常而罕自竭義以利踰志以氣奪有&KR0646;劉公¶
金石厥心弗貳弗疑上帝實臨蚤遇阜陵靡言¶
弗旣　更三朝終始一致事君如父&KR0104;囯如私¶
朝夕皇皇忘其渴飢誰歟不仁目士以黨孔鵉¶
雝雝&KR0449;以一網謂忠曰訕斥正為邪徃轍旣顚¶
弗懲柰何鳯閣鵉臺寔司出令曾是僕臣可&KR0810;¶
斯枋辨姦於早捄禍扵㣲臣身可&KR0481;臣守弗移¶
<pb:KR4d0306_SBCK_043-22a>¶
晚卧坤維繫念三室臣髪雖華臣心逾赤巍巍¶
宗祏&KR0009;在元良可使前星乆閟其光&KR0038;本未安¶
(臣)死相憾百世相望維司馬范忠不忘君&KR0033;不¶
狥時&KR0098;蹈其常匪嬴靡虧阜陵知公以遺後聖¶
道弗盡行則有義命惟其大節焯若日星&KR0045;芬¶
亡窮不在斯銘¶
　　宋通&KR0033;范君墓誌銘¶
始余為延平&KR0025;事聞郡城之東鑿灘之上有賢¶
寓士焉曰拙逸范君其學邃扵易其文長於歌¶
詩其為人意度&KR0570;雅而介&KR0033;以和其仕勇扵及¶
<pb:KR4d0306_SBCK_043-22b>¶
民而嗇於營巳君時官湘中余弗獲&KR0025;之游獨¶
得其所為開禧太平譎詠者讀之為之&KR0099;然太¶
息以悲當是時&KR0096;臣驟開兵端三邉大震擾而¶
根本内蹷識者廪焉有朝夕&KR0104;大官貴人沉酣¶
寵利曾亡出一言以捄時病者君青衫老州縣¶
廼獨隱&KR0104;憤嘆若巳任其戚休顧位下官薄不¶
得薦所聞于朝則放古者風人託物之&KR0105;為之¶
詩以諷其詞明白痛切一倡而三歎焉冀在位¶
者聞而悟悟而改也未幾&KR0096;臣誅天子躬親聽¶
㫁更大政令十數條徃徃與君言相合而君乆¶
<pb:KR4d0306_SBCK_043-23a>¶
矣勌游巳無意扵仕矣嗚呼惜㢤君名機字純¶
之其先幽州人後徙毗建又徙延平曽大父某¶
某官贈某官大父某某官贈某官父某某官贈¶
某官君乾道初以父任為建寧府甌寜主簿厯¶
撫池二州司法參軍福州懷安丞知秀州崇徳¶
縣岳陽軍節度推官知潭州寧郷縣湖廣緫領¶
所幹辦公事嘉定八年以通&KR0033;郎致仕此其歴¶
官之次第也在池州時江左大旱蝗流民襁&KR0018;¶
相属郡諉君行賑䘏事君為擇僧廬閒矌者分¶
處之其第紿錢粟皆有灋竟事民得無轉徙溝¶
<pb:KR4d0306_SBCK_043-23b>¶
壑以死咸德君君葢未嘗自尸其功也崇德今¶
畿内縣使客經行亡虚日故例訟者有鬻&KR0083;錢¶
里正有展限錢以供厨𫝊若他冗費君曰朘窮¶
民以&KR1049;虚譽吾弗忍為悉罷之有盗牛殺人而¶
逸者尉逮其鄰抑使誣伏君察其妄釋之移尉¶
使求眞盗尉大詬怒至白部使者以縦盗詆君¶
居亡何盗𫉬于他邑果前殺人而亡命者及為¶
寧郷適大兵屯漢上軍用百需率分配諸邑期¶
㑹迫遽甚君調度有方畧卒不使毫髪病民是¶
冬虜犯襄陽圍安陸聲摇湖湘間父老舉建炎¶
<pb:KR4d0306_SBCK_043-24a>¶
故事請徙邑大溈以避君曰制動當以静虜安¶
&KR0014;遽及吾圉今倉皇委去是自擾也卒不為動¶
宣撫使撽君兼幙府有謂君盍㳂此自脫者君¶
曰吾寧横身以庇民不忍擇利以便巳明年春¶
虜游&KR0016;薄江陵潭帥恐亟下属邑調民爲乗城¶
拒守計君謂此秪以速亂乃為書具陳其必不¶
可之状帥悟而止虜亦自觧去旣而饑疫並作¶
死者相枕藉君憊心疲精瘞其胔骸之暴露者¶
為粥以飼其飢且嬴者收育孩穉之無所歸者¶
所活㡬不勝計此又其居官行事之可紀者也¶
<pb:KR4d0306_SBCK_043-24b>¶
然君之扵仕期亡&KR0018;職守而巳前後所値大吏¶
亡慮數十人其不知君者未嘗自貶以求其知¶
知君矣未嘗幸其知而求進也其在建事梁文¶
靖公在三山事趙忠定公二公名知人恡許可¶
皆器重君&KR0091;道其羙弗置及二公當&KR0038;君以調¶
選至都城率&KR0025;吏部銓注闕而去丞相之門亡¶
一迹焉非知命其&KR0014;之乎其令畿邑有中貴人¶
衘命過者致餽于君甚設或謂盍厚報以結其¶
歡君曰若主瘠環是無義命卒&KR0077;其餽弗報又¶
非知命者不&KR0014;也世道日圯士大夫以苟得為¶
<pb:KR4d0306_SBCK_043-25a>¶
賢&KR0096;門勢涂有一罅可乗雖乞墦由竇不復顧¶
人嗤𥬇觀君所守獨卓卓如此可不謂賢矣乎¶
君旣致其事而歸自謂超然釋去柴栅遂益肆¶
其力於詩清新雅澹妙逹理趣有月華集及某¶
集若干卷蔵于家盖君之少也受詩律於&KR0025;祖¶
父隱翁名漴嘗&KR0025;山谷黄太史游得其指授者¶
也自金紫公擢儒科五子&KR0071;之里人目其居爲¶
六桂至君之先大夫與其二昆復&KR0071;之盖一門¶
三世而以名第進者九人焉衣冠之盛近世未¶
有君亦四上禮部雖卒不耦而力學工文蔚有¶
<pb:KR4d0306_SBCK_043-25b>¶
光烈士論韙之晚即六桂舊堂稍加完葺聚書¶
課子日呤哦其中山容溪光炤映几席其眎世¶
人所謂寵辱忻戚泊如也歸休五年無一日之¶
疾&KR0010;在巳&KR0407;年八十一以壽考終時二月六日¶
夫人柯氏有懿徳茂行先君四年殁葬于劔浦¶
縣板橋岡之原贈孺人生二男曰煴蚤卒曰荀¶
龍以文行著于郷甞舉進士未第也三女壻廸¶
功郎趙善還黄橐夏瑩孫男四人女一人荀龍¶
旣以某年某月某日合葬君于柯夫人之墓而¶
以建安江君疇之状来謁銘予盖聞君之風而¶
<pb:KR4d0306_SBCK_043-26a>¶
興敬者也生雖不吾識死樂為之銘銘曰巧勞¶
拙逸先覺實云胡世之人巧者紛紛問奚以然¶
曰不知命命實在天而以力競營營夏晆君子¶
所憐寧拙扵人以全其天君所自名允矣亡媿¶
我銘其　藏式示来裔¶
　　祝刪定墓誌銘¶
乾道某年某月以眞州教授祝櫰為勑令刪定¶
官初金虜旣畔盟孝宗皇帝銳意北討故相張¶
忠獻公出護諸将𢧐小不利在廷臣群起訌之¶
上意亦疑侍御史王公十朋力争不&KR0014;得改吏¶
<pb:KR4d0306_SBCK_043-26b>¶
部侍郎不拜出守饒州明年又移守䕫州士論¶
喧然謂王公當世正人朝廷冝以自近奈何擯¶
之逺方祝公時為天府&KR0122;則具以所聞告于殿¶
中侍御史章服右司諫陳叔逹且曰二公居天¶
子耳目地嘿嘿亡一語如天下清議何章怒謂¶
公隂黨張王奏乞重加貶絀有㫖勒停然公與¶
二公初未嘗一覿面也旣廢五年汩然亡仕進¶
意㑹陳申公相始復公故秩分教儀眞居亡何¶
虞雍公相又擢寘勑局人謂公乆扼甫伸當&KR0055;¶
懲前事務晦嘿為自全計時樞宻副都承㫖張¶
<pb:KR4d0306_SBCK_043-27a>¶
說簽書本院事朝論&KR1123;&KR0120;皆歸責扵虞公公又¶
具以所聞告且深陳前代戚里用事之禍虞公¶
憮然有悔色語&KR1171;傳&KR0003;大忿恨丞相亦疑公賣¶
巳取&KR0033;名對客及之公不自安求&KR0024;外弗許再¶
乞祠又不許乞致仕又弗許遂請急省親疾于¶
三衢說囙機撼公坐褫兩官勒停居數年說果¶
敗奪節度使竄流以死上益知公命主管建昌¶
軍仙都觀明年趙衞公相首白公事上前又命¶
&KR0120;家為二千石烏虖若公者其可謂信道篤而¶
用志勇者與士方平居抗論孰不慕正&KR0033;而耻¶
<pb:KR4d0306_SBCK_043-27b>¶
佞䛕一旦身履得喪之衝逡巡顧望失其素守¶
者有矣或雖黽勉一鳴坐斥以去迨其復用則¶
低囬泯嘿自同寒蟬者有矣公以區區一府僚¶
引大義以責宰相忤寵臣眡追裭削奪之禍如¶
亡有非其取舎定於中而寵辱遺乎外其&KR0014;蹈¶
道弗悔如是耶雖然使公遇非其可則忠而𫉬¶
狂名&KR0033;而取訐禍其&KR0014;自明者鮮矣况求其能¶
自伸者乎而前後兩貶官不旋踵輙復收用迅¶
霆激電曽未終晷慶雲瑞日巳即盎然此孝宗¶
皇帝之心所以與天同其大也故囙論次公事¶
<pb:KR4d0306_SBCK_043-28a>¶
竊有感扵乾道淳熈之盛云公字汝昭自晉九¶
江太守廵封&KR0038;信安由兖徙食遂為西安人七¶
世祖烏家于郡南二十里沙歩村曽祖某以文¶
名成均不幸早世祖某少孤自立急&KR0105;樂施為¶
郷黨所稱以孝義勤儉戒諸子曰守此四行可¶
以立身矣父某性友悌篤扵義方贈通議大夫¶
公其長子也㓜警悟不羣少長肆力于學登紹¶
興甲戌進士第調新建尉籍籍有&KR0014;聲捕盗如¶
律當更選辭不就再調臨安府録事參軍有劉¶
捨兒者聚群惡少日酣飲為狂不遜語邏者以¶
<pb:KR4d0306_SBCK_043-28b>¶
聞下府属吏法當悉坐誅公謂以醉飽語言殺¶
人非盛世事請坐其首餘以詿誤决遣府尹懼¶
不敢&KR0025;公徑以白御史晁公武晁是之凾以公¶
語告上詔止僇其首一人餘皆&KR0025;公請旣坐前¶
事斥人有勉之進者公曰仕止乆速命也吾復¶
奚求即城南廣利僧舎脩篁老木間誅茅結屋¶
日繙書其中時晦菴南軒東莱三先生倡道東¶
南公書問還徃亡虚月所講切皆學問大原與¶
經世切務旣&KR0120;為勑局官旋特命改秩人謂公¶
且用矣尋復坐張說斥故事刪定官起廢為貳¶
<pb:KR4d0306_SBCK_043-29a>¶
不為守公之復&KR0120;也上特命知信陽軍信陽益¶
邉孤壘地犬牙入虜境中興後&KR0162;租絜予民頼¶
以蘇息至是版曹欲&KR0120;輸公不竢對先馳書廟¶
堂争其不可及造闕屡詣東閣門輙引郤改𣷹¶
差湖北安撫司叅議官秩滿丐閒上獨識其姓¶
名曰是乆棄者朕念之冝與近次郡遂知吉州¶
諌官陳賈以舊事詆公改荆門軍辭主管仙都¶
觀知汀州汀俗素慓悍有官黄三者屡殺人不¶
就執至是贅聚㡬千人公曰玩㓂弗誅何以為¶
郡然官軍素脆耎不足頼則易使豪民諭圖之¶
<pb:KR4d0306_SBCK_043-29b>¶
有楊彬者願自效因授以計畫俄生𫉬官黄三¶
公聞于朝請誅之以警後而命楊彬以官帥怒¶
不先白巳誣公不受令且害彬功朝廷知汀事¶
本未察帥誣竟官彬承節郎公頼以免盗旣平¶
悉蠲下三等逋賦出所積代其輸除潼川府路¶
提㸃刑獄公事入對言以正心術為脩身之本¶
别賢佞為立&KR0038;之本逐貪贓為愛民之本上嘉¶
納至鄂以疾請祠改主管建寜府武夷山冲祐¶
觀明年起公提舉江東常平未拜疾浸&KR0068;命諸¶
子前訓以居官當先㢘退處家務崇儉約紹熈¶
<pb:KR4d0306_SBCK_043-30a>¶
辛亥三月朔終于家年五十有九積官朝散郎¶
公為人堅正有大節遇事敢言與人交落落不¶
茍合以故知公者少&KR0945;疾者多頼遭值聖明屡¶
跲輙&KR0108;晚年付以蜀節盖將駸駸郷用而疾乗¶
之命也夫公之學以中庸大學為宗以㾾洛諸¶
先生之言為法居官玉雪自持終其身&KR0009;家浮¶
屠氏囊禇蕭然唯圖書充牣而巳娶趙氏贈安¶
人&KR0071;毛氏封安人三子某今為某官慶澤慶流¶
四女某官折思齊某官魏泌又某人其壻也孫¶
某某某年某月葬公于耿山之原某自兒時熟¶
<pb:KR4d0306_SBCK_043-30b>¶
公名寳慶初元孝頴来主浦城簿始得公弟吏¶
部郎所爲行述讀之吏部諱禹圭亦端&KR0033;士其¶
言可信不誣孝頴屬予志其墓辭弗𫉬廼爲之¶
銘曰¶
　嶷嶷祝公允毅且仁&KR0033;道而行孰識其眞獨¶
　知公者以爲當今之古人有崇玆山寔維其¶
　墓清風如存過者必下¶
　　提舉吏部趙公墓誌銘¶
公名崇度字履節丞相忠定公子也年十六謁¶
文公朱先生扵考亭先生器之授以大學一編¶
<pb:KR4d0306_SBCK_043-31a>¶
曰讀是則知脩巳治人之方矣其後忠定以䜛¶
去相位歸卧里門又授之以通鑑曰古今興壞¶
存亡之故盡在此書汝其熟復之方是時公之¶
齒少甚天材逸發不可覊讀書過目輙成誦落¶
筆娓娓驚人遇事剨然&KR0289;頴捷出文公迪之以¶
經欲其知道以立本也忠定愽之以史欲其知¶
變以致用也公衣&KR0013;父師之教繇少洎長不離¶
典訓中&KR0636;而飫之日有所滋揉而化之月有𫠦¶
移故氣雖勁發之公不發之&KR0059;也材雖銳用之¶
厚不用之薄也卒其所就有足&KR0091;道者是豈非¶
<pb:KR4d0306_SBCK_043-31b>¶
學之力與然則世之言學不勝質者其又果然¶
與公初授承務郎監中嶽廟忠定薨衡陽公泣¶
血痛憤如不欲生終喪堅苦自守文公先生殁¶
伯氏徃哭之公疾不&KR0014;偕獨為詩以餞辭氣激¶
烈弗少顧嘉泰&KR0004;忠定稍還故秩先友多貽書¶
勉之仕始謁選得僉書復州判官&KR0010;乆旱有老¶
兵欲自焚以致雨公白守謂狂恠惑衆不可&KR0025;¶
開禧邉釁動竟陵居兵衝公列三事以告其論¶
虜所&KR0025;入與我之所以制虜者後多不&KR0014;易𣷹¶
差通判信州㑹天子誅&KR0096;臣羣憸以次絀恩書¶
<pb:KR4d0306_SBCK_043-32a>¶
䘏典&KR0071;下公與伯氏議請先&KR0033;誣枉改謗史不¶
當徒&KR0013;龍光伯氏以聞果得請郡有獄乆不决¶
公一訊得其情人大&KR0794;服知桂陽軍陛辭請募¶
散卒&KR0024;虚籍以銷盗賊之黨賦比来人田以减¶
州郡之蠧㑹郴冦暴作桂陽其唇齒地公疾驅¶
至官民有寃許自&KR0033;不以次第拘公謂郴桂諸¶
峒雖名傜人實與省民錯處特賦性悍虣在位¶
者無以化服其心故易以亂奏請命郡教授選¶
士之有學行者二人以孝經論孟授峒子弟毎¶
三&KR0010;上其&KR0014;通習者郡以禮延召旌異之如此¶
<pb:KR4d0306_SBCK_043-32b>¶
三十年諸峒皆將化為衣冠之俗誰肯自棄扵¶
賊俗多不舉子公放忠定行扵閩者因其俗損¶
益之命舉子條約復豊積倉舊儲為石萬民賴¶
其利至今先是公以本郡&KR0010;貢銀二千兩三&KR0010;¶
大禮亦如之公私困竭不&KR0014;輸奏損四之一不¶
報至是入對申言之又請罷湖南義丁禁立私¶
社以杜姦民鳩聚之漸知邵武軍屬縣有以大¶
囚上者訊之則瘖不&KR0014;言公命縣審鞫果得寃¶
状有呉元者毆人致斃前守以具獄奏得死報¶
公取舊牘審閱廼本縁醉飽忿争非謀與故比¶
<pb:KR4d0306_SBCK_043-33a>¶
則以諗于刑獄使者使者爲諗于朝得减論提¶
舉福建市舶兼泉州先是浮海之啇以死易貨¶
至則使者郡太守而下惟所欲刮取之命曰和¶
買實不給一錢蠙珠象齒通犀翠羽沈腦薰陸¶
諸珍恠物太半落官吏手媚&KR0096;近餙妻妾眡以¶
爲常而賈胡之衘寃茹苦撫膺啜泣者弗恤也¶
以故舶之至者滋少供貢闕絶郡赤立不可爲¶
及是公以選来余亦代公守郡相與剗磢前弊¶
罷和買鐫重征期季至者再倍二年而三倍矣¶
故事嵗以土物遺諸公貴人下洎三省六曹吏¶
<pb:KR4d0306_SBCK_043-33b>¶
皆饜滿公曰吾不&KR0014;朘民脂膏以市寵悉罷弗¶
遣知邵州馭諸蛮寛猛有則不肯用狙譎小數¶
卒以帖服知西外宗正事公謂治親如治家不¶
可一繩以灋其有不率者姑惟教之跌蕩者責¶
以誦書必精習乃巳繇是知自重少犯法知吉¶
州入奏留為右曹郎中都官例不何問事吏以¶
成牘進輙渉筆為書公曰即若是安用我輩必¶
窮析本末剖决之&KR0108;筆如風觀者皆駴服遷吏¶
部郎主尚書東銓進對力言𧷢吏之害以為財¶
者民之心奪其財則心傷心傷則怨結怨結則¶
<pb:KR4d0306_SBCK_043-34a>¶
思亂方其黷貨之始為害若未遽形又其積貪¶
之餘貽患遂致莫捄惟明詔申諭内自朝廷之¶
上曁于百司庻府苞苴賂遺一務屏絶以清其¶
源外而&KR0101;司郡守必擇風節必任㢘平俾相紏¶
察以澄其流如是則上有節儉正&KR0033;之風下無¶
剥蝕苛切之政上下之交征旣息田野之生理¶
自蕃民力裕而邦本固矣又言州縣以辠罔民¶
而𣳚入之其害至慘願一切禁戒若法當籍者¶
自銖兩巳上悉輸刑獄司以上于安邉所使為¶
長吏者知貪黷無益而用法自平始忠定在淳¶
<pb:KR4d0306_SBCK_043-34b>¶
熈間嘗輯&KR0038;朝諸臣奏議爲書以進孝宗嘉歎¶
謂可與通鑑並行至是公言扵上以為奏議一¶
書上自君道以逹庶事内自宫禁以及邉防㣲¶
而性命道徳著而禮樂刑政&KR1662;然靡不備具願¶
詔經筵官扵進講之𨻶讀一二篇或萬㡬餘暇¶
特埀乙覧上曰朕常日自觀公喜且賀銓曹積¶
蠹乆公一裁以法有嘗令郷邑坐𧷢濫斥者適¶
詣選公䟽其𪧐&KR0018;力沮之前從臣李沭乞奉&KR0024;¶
公謂沐在慶元為首旤之人而優老延賞與名¶
侍&KR0025;不異非朝廷甄别淑慝意則具白寝其命¶
<pb:KR4d0306_SBCK_043-35a>¶
自以與世寡諧不當乆在銓　地援親嫌力請¶
得提舉湖南常平㝷改江西㑹鄰冦數犯盱撫¶
公力疾之部請濟師且遣人持幣徃諭賊旣而¶
王師次第集群盗亦輸欵請降而公疾不可支¶
矣旣乞祠又請休致時洪人告飢甚猶自力以¶
出振業之始至莩踣載𡍼公命發郡&KR0067;移隣粟¶
選官屬之材者涖其事雖憊卧一榻矻矻區畫¶
不少休家人有諌止者公曰吾豈以一身易萬¶
人之命㦲未㡬主管建康府崇禧觀又以朝散¶
大夫致仕疾再作紹定三年七月十有七日終¶
<pb:KR4d0306_SBCK_043-35b>¶
于家年五十有六公雖生長相門家世本儒生¶
守禮法又嘗親近有道故&KR0014;擺落豪習平居自¶
勵如玉雪不忍秋毫㸃汚自篤行公以純孝聞¶
忠定帥循唯謹公生四&KR0010;母秦國夫人徐氏𣳚¶
巳孺慕如成人及遭忠定戚飲食居處一如忠¶
定居䘮時聞者嗟美忠定常書公㢘勤恕四說¶
遺所親公在邵爲堂扁以四說書其後曰公則¶
無偏見㢘則無利心勤則無遺事恕則無過舉¶
吏道盡扵此矣宦淤所至有先世遺蹟必表章¶
之扵上饒新一杯亭之祠扵三山復翠密舊亭¶
<pb:KR4d0306_SBCK_043-36a>¶
于西湖上皆忠定棠隂所在也平生尊慕正學¶
在昭武則建濂溪河南横渠晦菴五先生祠在¶
邵陽則别像濂溪扵堂而徙其不可竝祠者顧¶
自以名在屬籍惓惓宗&KR0038;不少忘聞朝廷有善¶
政佳事輙&KR0172;快弗自勝否亦顰蹙終日&KR0057;惡邪¶
謟士言之即怒目切齒而賢者善𩔗則欽遲之¶
不衰自少爲文率根本義理其詩於選體&KR0057;得¶
趣參政温陵曽公嘗叙其文謂無一㸃膏梁氣¶
所與賡倡若章泉趙昌甫北山陳膚仲皆當世¶
名流有磬湖集十卷左氏常談史髄節齋聞記¶
<pb:KR4d0306_SBCK_043-36b>¶
等藏于家夫人盧氏先公二十二年卒贈冝人¶
子必悌先公六月卒必恬廸功郎新江州德化¶
縣主簿必性女必姜歸承奉郎眞志道孫良淳¶
世系見于忠定碑者今不著始公愛冕山之勝¶
葺亭榭蓺卉木将退而休焉弗果至是卜葬于¶
山之麓卒之明年正月二十有二日也銘曰¶
　　昔在先朝文正范氏有子四人而各得公¶
　　之一體堂堂忠定子多而賢若勁氣與&KR0033;¶
　　節公寔似乎其先然而㢘不至劌峭不至¶
　　刻問奚以然曰學之力遺安有堂龎公是¶
<pb:KR4d0306_SBCK_043-37a>¶
　　師咨爾後人勿替引之¶
西山先生真文忠公文集卷第四十三¶
<pb:KR4d0306_SBCK_043-37b>¶
