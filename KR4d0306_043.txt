# -*- mode: mandoku-view -*-
#+TITLE: 西山文集
#+DATE: 2015-09-23 10:24:26
#+PROPERTY: JUAN 43


文集卷四十三¶
　　　　　　　　　　　　宋　眞德秀　撰
　　墓誌銘¶
　　　劉閣學墓誌銘¶
孝宗皇帝踐天位二十有八載寤寐食息不忘¶求賢當
是時魁壘竒傑之士布在朝廷既足以¶棟明堂梁清廟
而深培厚養彬彬相續又足以¶為數世百年之儲故雖
<pb:KR4d0306_WYG_043-1b>
光廟享國日淺委政廟¶堂而羣賢夾維迄以無事今皇
帝初嗣服耆俊¶畢集有慶歴元祐之風歴數其人無一
非乾淳¶間舊物者詩曰豐水有汜武王豈不仕詒厥孫<md:KR4d0306_SBCK_043-1b>¶謀以燕翼子蘇文忠公亦云仁宗在位四十二¶年畦而
種之有得皆賢蓋周之武王與我仁宗¶孝宗皆以儲蓄
人材為保固基業之本是以國¶家頼其利天下誦其功
若故華文閣學士通政¶大夫致仕楊安侯劉公其孝宗
所擢以遺後人¶者歟公以乾道五年對策庭中天子親
<pb:KR4d0306_WYG_043-2a>
擢為第¶四其後以簽書樞宻院事趙公推薦召寘班列¶
明年再對便殿議論偉然有契聖心謂輔臣曰¶光祖人
材端重全類楊輔蓋自是以人主為知¶己今皇帝毓徳
潜藩方議擇傅孝宗首命輔而<md:KR4d0306_SBCK_043-2a>¶以公繼之屬任之意蓋
有在矣既而諫官闕將¶用公為右正言不幸適以憂去
終淳熈世雖弗¶果再用然留遺兩朝出入中外清芬姱
節耆徳¶碩聞嶷然為當世名臣雖鄙夫嚚童亦知有所¶
謂劉左史也嗚呼此豈一日之積哉公名光祖¶字徳脩
<pb:KR4d0306_WYG_043-2b>
其先潤州句容人鄴為唐宰相一子從¶僖宗狩蜀為雙
流令生三子仲子誨為平泉令¶今劉氏居簡者皆祖平
泉侍御史贈正議大夫¶諱孝孫者公之髙王父也朝奉
郎通判漢州諱¶漢者大王父也諱松材者王父也父諱
寔宣義<md:KR4d0306_SBCK_043-2b>¶郎贈銀青光祿大夫母賈氏贈和政郡夫人公¶
幼出為外大父左中奉大夫賈公暉之孫後官¶於朝乃
乞歸姓以賈公致仕恩補登仕郎主内¶江簿居和政䘮
哀毁盡禮鄉黨儀之服除調什¶邡尉遂登進士第時孝
<pb:KR4d0306_WYG_043-3a>
宗銳意於治發策數十¶條公對大畧以為陛下睿察太
精宸斷太嚴求¶治太速喜功太甚又言陛下躬擐甲胄
間御毬¶馬一旦有警豈將親董六師以督戰乎夫人主¶
自將危道也臣恐介胄毬馬之事適以貽笑天¶下而不
足示武於敵人授劍南東川節度推官<md:KR4d0306_SBCK_043-3a>¶辟潼川提刑司
檢法淳熈五年召對論恢復事¶請一以太祖用人為法
且曰人臣獻言不可不¶察其一不量可不勸陛下輕出
驟進則是即日¶誤國其一不思振立茍且偷安則是乆
<pb:KR4d0306_WYG_043-3b>
逺誤國¶孝宗然之除大學正輪對舉司馬公光奏䟽八¶
事以獻未幾召試除正字兼吳益王府教授遷¶校書郎
面對取太祖太宗治要彚為十節名曰¶兩朝聖範上之
公在王邸嘗摭前代宗室賢否¶媺惡隨事開陳以為鑒
戒至是孝宗益知其賢¶命兼皇太子宫小學教授上時
為明州觀察使<md:KR4d0306_SBCK_043-3b>¶英國公年十有四矣公白東宫此又一
重國本¶也時光宗在宫中無他嗜好暇則親為國公講¶
說上亦孜孜向學雖日昃不倦公請論孟史記¶之外益
<pb:KR4d0306_WYG_043-4a>
以本朝典故庶知祖宗家法迨上加元¶服既為頌以獻
又乞當講之日從容數列乃罷¶公謂經史可以知義理
鑒興亡凡渉名數者亦¶不可畧請以國朝儀制官名之
屬彚次成書講¶畢開説又謂國公年寖長正謹習之時
願因宫¶僚勸講俾侍坐隅必有禆益光宗皆然之蓋是¶
時孝宗臨御乆明於羣臣邪正所用以傳聖子<md:KR4d0306_SBCK_043-4a>¶神孫者
皆天下第一流公在英邸三年所以¶講明誘掖者甚至
其後諸賢相踵輔導聖徳日¶益顯融然其闓端正用力
<pb:KR4d0306_WYG_043-4b>
早則公之功為多以¶誦書終篇進秩時銀青年七十公
以貤恩請從¶之遷秘書郎諌議大夫張公大經乞増置
諫垣¶且薦公代已命下而銀青殁服除知果州趙忠¶定
公帥蜀請公叅謀議以自助時同幙皆一時¶選相與上
下議論知無不言羈制諸蠻弭耳妥¶伏其他建明甚衆
成都之政遂為天下最俄以¶忠定荐召至則光宗踐阼
矣進對謂陛下承堯<md:KR4d0306_SBCK_043-4b>¶舜之統當以堯舜之道為師任大
禹之責當以¶益臯陶之言為法又言陛下新服厥命必
<pb:KR4d0306_WYG_043-5a>
先明¶君人之大體達天下之大勢深國家之大慮又¶謂
自古禍亂之萌有四彊臣擅兵外戚預政中¶常侍用事
朋黨交爭是也宗社之本有一謹選¶左右嚴立師傅是
也願陛下留神於其大者勿¶以小事常度因循嵗月又
論蜀鹽酒增科之害¶大臣是其議遂詔四川合發湖廣
錢物百三十¶六萬存留三年對减民賦除軍器少監面
對言¶四川鹽酒之額近䝉蠲减此皆夀皇聖帝躬行<md:KR4d0306_SBCK_043-5a>¶節
儉不妄賜予内藏封樁皆有餘積故陛下初¶政得捐賦
<pb:KR4d0306_WYG_043-5b>
以予民竊聞壽皇退御重華貶損方¶甚壽成皇后亦極
省約願陛下仰法兩宫内廷¶用度損之又損敵使來賀
重明節詔公接送伴¶時有獻議改築楚州城者光宗命
公因行視之¶公還具言不可由是賦工之省者過半兼
權侍¶左郎官又兼禮部遂除殿中侍御史時䑓臣以¶失
職被絀光宗方嚴其選諭宰相留正曰卿監¶郎官中有
其人正沈思乆之曰得非欲用劉某¶乎其人剛正有守
願出聖斷光宗曰然乆在朕<md:KR4d0306_SBCK_043-5b>¶心矣公既就職光宗面諭
<pb:KR4d0306_WYG_043-6a>
曰以卿剛介不回故¶付以言責是時道學朋黨之論浸
興凡媢疾善¶類者槩加以此名前後絀逐相繼公極言
其弊¶曰是非不明則邪正互攻公論不立則私情交¶起
此固道之消長時之否泰而實為國家之禍¶福社稷之
存亡甚可畏也不可忽也臣本疎庸¶陛下過聽使待罪
言責凡賞罰僣濫號令乖違¶民病未瘳官箴不戒皆可
因人而舉劾隨事以¶奏陳既顯然而易知曽未足以深
慮若夫是非¶方殽而邪得以害正清議方晦而私得以
<pb:KR4d0306_WYG_043-6b>
勝公<md:KR4d0306_SBCK_043-6a>¶往鑒昭然危機所伏方今之憂孰大於此明是¶非
以别邪正立公論以抑私情方今之事孰先¶於此臣觀
本朝士大夫學術議論最為近古其¶端本也以居仁由
義為道以正心誠意為學其¶交際也以同學為朋而實
非朋以同道為黨而¶實非黨窮達知其有命進退知其
有義是以進¶之不見其泰退之不見其戚窮而在下則
以探¶性命之奥為勲名享至道之味為鍾鼎達而在¶上
以責難為尊主忠諫為愛君本朝盛時初非¶有強國之
<pb:KR4d0306_WYG_043-7a>
術而國勢奠安根本深厚蓋其學術<md:KR4d0306_SBCK_043-6b>¶議論皆由於此故
也咸平景徳之間渾然不見¶其際當斯時也道臻皇極
而治保太和至於慶¶歴嘉祐盛矣不幸而壞於熈豐之
邪説疎棄正¶士招&KR1880;小人幸而元祐君子起而救之末
流太¶分事故反覆紹聖元符之際羣凶得志絶滅綱¶常
其論既勝其勢既成崇觀而下嗟乎尚復何¶言也臣從
逺方來誤玷班列去來之間今已一¶紀見聞所慮悉可
指陳臣始至時雖間有議貶¶道學之説而實未睹朋黨
<pb:KR4d0306_WYG_043-7b>
之分中更外艱去國¶六載已憂兩議之各甚毎恐一旦
之交攻迨臣<md:KR4d0306_SBCK_043-7a>¶復來其事果見因惡道學力去朋黨因去
朋黨¶乃罪忠諫嗟乎至於以忠諫為罪則其去紹聖¶幾
何臣竊為人言豈可因疾其學而併棄其言¶得無甚也
陛下至聖至明初無彼此而衆論既¶已交興聖意豈無
所惑臣本蜀人為學自有源¶本介在朝序與人亦無親
疎但以終嵗之私憂¶首為明主而别白凡今道學伊洛
為宗然非程¶氏之私言出於大學之記載大學之教明
<pb:KR4d0306_WYG_043-8a>
徳為¶先其間舉詩人之言於是有道學之目曰如切¶如
磋道學也如琢如磨自修也然則臣所謂以<md:KR4d0306_SBCK_043-7b>¶居仁由義
為道正心誠意為學者又在於切磋¶而琢磨之今之道
學其得之有淺深其行之有¶誠偽得之深者固合於大
學之明徳矣得之淺¶者又可不切磋而琢磨之使益深
而遽自矜以¶召禍則無乃亦非歟行之誠者斯為君子
矣行¶之偽者人將見其肺肝然是固其師友之所不¶予
也而又何為乎臣毎因論學之間必有至平¶之論往往
<pb:KR4d0306_WYG_043-8b>
偽焉者色愧淺者心服又安敢槩輕譏¶而痛疾之也何
况其間率多善士所至人¶必喜稱因其喜稱又以為黨
若俱擯絶安得更<md:KR4d0306_SBCK_043-8a>¶有好人以取凡才充塞朝路陛下履
位之初端¶拱而治凡所進退率用人言初無好惡之私
豈¶以黨偏為主而一嵗之内逐者紛紛中間好人¶固亦
不少反以人臣之私意微累天日之清明¶所以至斯良
皆有故今之君子不明大道自視¶太髙而責人太苛自
視太髙則實將有所不副¶責人太苛則衆將忿且怨或
<pb:KR4d0306_WYG_043-9a>
者又唱為薦士之¶舉區别而封域之凡有所取豈無所
遺凡有所¶揚豈無所抑品題既衆則疑怨叢興心雖主
於¶至公迹已渉於朋黨議論先喧於羣口用否豈<md:KR4d0306_SBCK_043-8b>¶必於
一言是以一時之虚名而賈後日之實禍¶彼既得志决
不我容况我於窮達進退之間亦¶未有充實涵養之素
彼加詆誚以修往怨必致¶過甚而快私情往往推忠之
言謂為沽名之舉¶至於潔身以退亦曰憤懟而然欲激
怒於至尊¶必加之以訐訕事勢至此循嘿乃宜循嘿成
<pb:KR4d0306_WYG_043-9b>
風¶國家安頼臣欲熄將來之禍故不憚反復以陳¶伏幾
聖心豁然永為皇極之主使是非由此而¶定邪正由此
而别公論由此而明私情由此而¶熄道學之譏由此而
消朋黨之迹由此而冺和<md:KR4d0306_SBCK_043-9a>¶平之福由此而集國家之事
由此而理則生靈¶之幸社稷之福也如其不然使相激
相勝展轉¶報復為禍無窮臣實未知稅駕之所章既下
士¶大夫傳誦有至流涕者户部尚書葉翥太府卿¶兼中
書舎人沈揆結近習圗進用公皆劾去之¶既又言比年
<pb:KR4d0306_WYG_043-10a>
以來士大夫不慕㢘靖而慕奔競¶不尊名節而尊爵位
不樂公正而樂軟美不敬¶君子而敬庸人既安習以成
風謂茍得為至計¶良由前輩長老零落殆盡今之負物
望協公論¶者不聚於朝廷後生晚進議論無所據依學
術<md:KR4d0306_SBCK_043-9b>¶無所宗主正論益衰士風不競幸詔大臣妙搜¶人物
必朝野所共屬賢愚所同敬者一二十人¶叅錯立朝國
勢自壯臣雖終嵗無所奏糾固亦¶未至曠官臣於去年
蓋嘗面奏今日之患在於¶不務封殖人材䑓諌但有摧
<pb:KR4d0306_WYG_043-10b>
殘廟堂初無長養¶臣今處當言之地豈以排擊為能而
頓忘前意¶先是公以戎監對力陳人材衰少之弊及是
復¶懇懇言之大臣以公奏進呈而無所議公對又¶為上
言人才者國家之基本乏則養之有則用¶之慶歴之所
以盛者豈一日之積乎惟其非一<md:KR4d0306_SBCK_043-10a>¶日之積是以非一日
之用蓋公素志嘗欲聚忠¶賢於朝以壯根本而時論多
相違者故諄復不¶置如此又論前諫議大夫陳賈今右
正言黄掄¶皆得罪清議為聖世罪人詔賈予祠掄補外
<pb:KR4d0306_WYG_043-11a>
已¶而宋之瑞召張徹提㸃坑冶公復言其不可二¶人遂
改命會吳端除帶御器械諫官三論奏不¶從孫璫轉行
觀察使給事中封還詔㫖復命書¶讀公極論之不報又
言陛下既重於改命給諫¶亦不復申執臣恐攀附使令
之輩自以人主恩¶我外廷其如何隄防自此蕩矣光宗
命大臣諭<md:KR4d0306_SBCK_043-10b>¶公不為止遂奪言職改太府少卿公求去不
已¶遂以直秘閣漕潼川路中書舍人羅公㸃拜疏¶乞留
秘書監楊公萬里與舘學之士亦上書力¶請不報公至
<pb:KR4d0306_WYG_043-11b>
部首戒屬州削互餽省虛文諏民¶瘼講寛䘏叙資二州
守暴闇亡善狀公亟奏黜¶而薦㳺仲鴻李協於朝詔報
施行如章仲鴻等¶亦以次召用除江西提㸃刑獄改知
䕫州居數¶月召先是翊善黄公裳論王府僚友因及公
翼¶日光宗諭大臣召劉大臣擬除侍從光宗又¶曰待劉
來及公辭召命則有尼之者詔復予監<md:KR4d0306_SBCK_043-11a>¶司矣公次公安
聞孝宗疾日浸篤而車駕省謁不¶以時則致書於左相
留公知樞宻院趙公勉以¶三事其一宜與羣賢并心一
<pb:KR4d0306_WYG_043-12a>
力損文而務實若¶上未過宫宰相以下皆不可歸安於
私第其二¶謂林陳二寺自以獲罪重華日夜交搆其間
宜¶用韓魏公去任守忠故事以釋兩宫疑謗其三¶謂今
國家阽危為大臣者不當徒憂悶自沮或¶為明哲保身
之計所當收&KR0008;兵柄宻布腹心使¶緩急有可倚仗繼聞
孝宗崩又詒書趙公勉以¶安國家定社稷之事趙公迄
定大策如公言上<md:KR4d0306_SBCK_043-11b>¶受禪六日即以為司農少卿入對獻
謹始五箴¶曰陛下新服厥命人皆望謹始於庶政臣獨
<pb:KR4d0306_WYG_043-12b>
願¶謹始於五事讀至思箴上曰要當從原頭用功¶公對
曰微臣千百言不如陛下原頭一語陛下¶誠致力於此
則貌言視聽俱治矣又論人主有¶六易天命易恃天位
易樂無事易安意欲易奢¶政令易怠嵗時易玩又有六
難君子難進小人¶難退苦言難入巧佞難逺是非難明
取舎難决¶闇主之所易明主之所難闇主之所難明主
之¶所易思與不思故也六難者常生於六易又言<md:KR4d0306_SBCK_043-12a>¶陛下
以隆慈之命踐阼於素幄蓋有甚不得已¶者宜躬自貶
<pb:KR4d0306_WYG_043-13a>
損盡禮於上皇使聖意懽然知釋¶位之樂然後足以昭
陛下之大孝上竦然嘉納¶除起居舍人時樞宻羅公㸃
禮部尚書黄公裳¶相繼淪䘮上痛惜之而思黄公尤深
公言思其¶人未若思其言思其言未若思其所以言臣
毎¶問裳疾裳之憂未嘗不在國也以為政令無細¶大皆
當出於中書陛下但審其可否而行之人¶主操柄無要
於此時知閣門事韓侂胄出禁中¶侵盜權為威福故公
首及之既又以冬雷滛雨<md:KR4d0306_SBCK_043-12b>¶命近臣指陳闕失公言號令
<pb:KR4d0306_WYG_043-13b>
不常羣隂用事災¶異所為作也大臣進退大輕䑓諫用
舍無定非¶號令不常之大者乎進退大臣用舍䑓諫事
從¶中出非羣隂用事之大者乎然所以致號令不¶常者
繇羣隂用事故也而陛下猶為之隠諱以¶為大權當自
已出威柄不可下移然則小人之¶意將以隂制相臣而
動摇之也陛下所宜蚤悟¶毋使大臣懷疑畏之心大臣
懷疑畏之心則四¶體不展羣議易摇朝綱日隳政令錯
出而國不¶可為矣今陛下有獨斷之意乃是小人隂竊
<pb:KR4d0306_WYG_043-14a>
主<md:KR4d0306_SBCK_043-13a>¶柄之謀而陛下未之思也俄兼侍講遷起居郎¶時應
詔言事者甚衆命公擇其善者條奏之公¶以所論多同
懼上意易厭則以吿於上曰夫雷¶同者乃古今同然之
理天下同然之心願陛下¶取其有益而毋病其同察其
效忠而毋嫌其直¶及議孝宗攅宫衆相顧未發公意獨
與侍講朱¶公熹同遂奏㑹稽之陵土薄水淺恐貽方來
悔¶乞議改卜又請遵紹興淳熈故事命有司集議¶上皇
太后尊號俟阜陵升祔行之又謂自今壽¶康宫之事陛
<pb:KR4d0306_WYG_043-14b>
下宜一一深留聖心必須過自貶<md:KR4d0306_SBCK_043-13b>¶損以厚其親先其親
而後其身然後足以慰羣¶情而召和氣未幾朱公以中
㫖與祠公言漢武¶帝之於汲黯唐太宗之於魏徴仁宗
之於唐介¶皆慙怒即悔熹明先聖之道為今宿儒又非
三¶臣比陛下初膺大寶招來耆儒此政之最善者¶今一
旦無故去之可乎且曰臣非助熹乃助陛¶下者也既而
朱公除職與郡公又極言卒不聽¶車駕還南内公言陛
下憂畏之心當如初踐大¶位時始終惟一則不得已之
<pb:KR4d0306_WYG_043-15a>
意始暴白於天下¶先是吏部侍郎彭公龜年與公素善
毎相接必<md:KR4d0306_SBCK_043-14a>¶慨然竊歎上新即位豈宜使外戚閣門用事
欲¶深論之小人覘知其意使出護使客又斥朱公¶以孤
其黨彭公使還宻語公曰不㧞禍根無以¶為國公曰公
爭不勝必去朱公既去公又去國¶空無人亦非所以為
國彭公憮然曰吾志决矣¶既見上果力言侂胄已隂為
計遂擠彭公於外¶未幾䑓省之善士繼坐絀羣小益以
得志御史¶遂併劾公吏部侍郎孫公逢吉面詰言者曰
<pb:KR4d0306_WYG_043-15b>
君¶任私意害忠良如此不畏天乎趙丞相遺金以¶贐公
辭焉且曰為我謝相君宜深念國事毋恤<md:KR4d0306_SBCK_043-14b>¶行人除湖南
運判不就主管成都玉局觀無何¶而丞相罷政矣侂冑
既擅朝權羣小爭先附和¶逐諸賢為姦偽禁固之公偶
記涪陵縣學記盛¶傳天下又明年許自便主管玉局觀
知眉州復¶直秘閣利路運判時侂胄將啓兵端公以不
習¶邊事辭進直寶謨閣主管冲佑觀開禧三年春¶吳曦
挾敵以叛公諭郡守焚其榜通衢且馳告¶帥守監司之
<pb:KR4d0306_WYG_043-16a>
素所知者仗大義率諸道連衡以¶抗敵俄聞曦誅則以
書勉宣撫使楊公輔講行¶營田凡前日利歸吳氏者悉
收之公上以省餉<md:KR4d0306_SBCK_043-15a>¶軍費奬名節褒死事以激忠義之心
除潼州路¶提刑權瀘州是年十一月侂胄誅盡起天下
名¶士而公與焉嘉定二年二月至都門㑹襄陽闕¶守言
者請擇有徳望者鎮臨之乃除公右文殿¶脩撰以行至
鎮適大旱蝗禱於社即雨蝗亦死¶凡流民之欲復業者
貸其貲潰兵散卒許自陳¶除其辠使還𨽻軍伍於是盜
<pb:KR4d0306_WYG_043-16b>
賊衰息兵籍多濫¶公核其虚實合為威勝軍三千人擇
將佐肄習¶之經理營田繕治城壘邊備乃益完實敵謀
遷¶於汴矣奏謂逺料敵情不憂其强盛而反慮其<md:KR4d0306_SBCK_043-15b>¶衰弱
萬一中原赤子相携而來卻之不忍納之¶無策豪傑崛
起欲與我為連何以應之敵果徙¶都卑詞求助助之則
招敵不助則失利於彼取¶償於我凡此皆當有以待之
必先事而謀則事¶至無患進集英殿脩撰明年除寶謨
閣待制知¶遂寧府未行改荆襄制置使江陵城乆圮請
<pb:KR4d0306_WYG_043-17a>
於¶朝一新之復上中海以限戎馬下海非敵衝則¶以為
陂田七千頃收其租實邊有警復瀦水為¶海詔從之諸
軍部分不一公請併忠勇親效兩¶軍於神勁合三千人
顓聽帥臣節制取馬於川<md:KR4d0306_SBCK_043-16a>¶秦買馬於荆門軍政遂以修
立而民兵之在湖¶北曰義勇畿西曰保捷合凡八萬人
公命諸州¶以農隙教閲一月而請緡於朝贍給之公以
疆¶事可虞請令内而三衙外而戎帥各條上方畧¶以觀
其能否并飭諸邊帥臣為先事備明年復¶條上邊備之
<pb:KR4d0306_WYG_043-17b>
當急者請命荆鄂兩軍各涅五千¶人兩軍故有營田宜
委漕臣覈實措置及令諸¶郡括曠土為官田以助増兵
費唐鄧流民聲言¶歸我公乞較利害輕重先為區處朝
論察公有¶拊納意遂因其請除寶謨閣直學士知潼川
府<md:KR4d0306_SBCK_043-16b>¶因其民俗治以無事八年四月上以憫雨求言¶公奏
陛下知所以獲譴之由乎敵人廼吾不共¶戴天之讐天
亡其國遷於汴都陛下為天之子¶不思所以圗之天與
不取是謂棄天未有棄天¶而天不我怒者也青鄆蘭㑹
<pb:KR4d0306_WYG_043-18a>
求通勿納陛下為¶中國衣冠之主人歸我而我絶之是
謂棄人未¶有棄人而人不我怨者也且列聖在天之靈
豈¶不眷其故都二帝䝉塵之耻豈不懷其曩憤今¶敵舎
其故國據我汴都尚復與之通使使吾臣¶子拜之於昔
日朝㑹之廷可乎又請改正憲皇<md:KR4d0306_SBCK_043-17a>¶后忌辰從在潼二年
六告老進顯謨閣直學¶士提舉玉隆萬壽宫潼人繪像
牛頭山命之曰¶全徳堂翊之守果州遷眉州皆奉公以
行眉蓋¶公舊治翊之作㑹老堂招蜀耆英訪洛社故事
<pb:KR4d0306_WYG_043-18b>
時人欽慕焉改提學崇福宫景獻太子薨公奏¶舉漢迎
立代王曾孫及太宗與㓂凖議立真宗¶事謂聖主賢臣
嚴重國本如此今陛下未有諸¶子可擇然親王近屬中
豈無秉徳端亮親師好¶學可主大器者乎又言宣司根
括之害甚悉謂¶當罷無名之取以收民心散已蓄之財
以結軍<md:KR4d0306_SBCK_043-17b>¶心且詒書安公丙語尤切丙雖不樂然趣迫之¶
令自是為少舒云明年復上章告老時皇嗣猶¶未立也
公謂當今秀王之子孫則孝宗之天屬¶荘文惠憲王則
<pb:KR4d0306_WYG_043-19a>
光宗之天倫陛下於其子孫¶擇長且賢者而立之孰
不以為當乎若過於謹¶重而不决或生覬心則四海
疑貳失望非國之¶福是冬翊之移守綿州竑之知龍
安縣相距不¶百里公往來二子間意甚樂俄以疾薨
於竑之¶官舍年八十有一寔嘉定十五年五月某日¶
贈光禄大夫夫人謝氏贈碩人李氏封碩人四<md:KR4d0306_SBCK_043-18a>¶子端
之靖之皆第進士端之終宣教郎知浦江¶縣靖之出
為伯父後終承議郎軍器監兼樞宻¶院檢詳翊之今
<pb:KR4d0306_WYG_043-19b>
朝請郎竑之今宣議郎七女已¶嫁而卒者二人華陽
縣主簿李南進士謝汝能¶其壻也餘蚤天孫男四人
仲言不及仕仲房今¶修職郎嘉定府司户參軍仲襄
當以致仕恩入¶官仲文將仕郎孫女四人曾孫男女
三人初公¶以孤生起西蜀朝廷之士共知其賢而四
方或¶未之知也及居言責正色直辭摧姦擊強不少¶
顧避於是海内想聞其風曰此鐵面御史矣至<md:KR4d0306_SBCK_043-18b>¶覿其
容接其詞則温乎恵風之龢藹乎時雨之¶潤四時之
<pb:KR4d0306_WYG_043-20a>
氣雖備而生物之意尤多蓋公天資¶渾然充養有素
故聞之者謂其風節之可畏即¶之者樂其道義之可
親蓋信乎其為全徳矣少¶從族父兄東溪先生伯熊
學已志乎古人之大¶方及長博叅諸老而融㑹其異
同旁綜百家而¶蒐攬其精粹嘗謂蘇程二氏之學其
源則一而¶用之不同皆有得於經術者也又道學之
論方¶譁人謂公師友眉山非為伊洛地者公獨反復¶
懇叩為上言之蓋將協和朝廷調一議論培宗<md:KR4d0306_SBCK_043-19a>¶社之
<pb:KR4d0306_WYG_043-20b>
脉厚薦紳之風推公此心使當元祐時必¶能銷洛蜀
之争使獲用於慶元必無黨論排軋¶之禍故具著本
文以視後世其亦公之志也歟¶公於文章不事雕繢
而渾厚正大之氣實似其¶為人詩尤清婉南軒先生
張公栻一見所賦大¶竒之有後溪集百餘卷在襄有
峴山集潼曰鶴¶林集果曰金泉集眉曰眉山集合若
干卷諸經¶講義若干卷公在房謫居無事取東溪所
傳易¶續之蓋東溪傳止睽公續之始蹇嘆曰睽離也
<pb:KR4d0306_WYG_043-21a>
蹇難也非數也耶閒與諸子講論輯為一編曰<md:KR4d0306_SBCK_043-19b>¶山堂
疑問手抄通鑑評之士大夫相勞苦則答¶曰予平生
於處事則疎處禍福則勇每見東坡¶胸中未嘗依倚
一物心竊慕之自謂平日於父¶君師事之如一故其
歴事三朝始以忠直卒以¶忠直入䑓之初即慨然自
許曰惟初念純直可¶以對上帝事君父是以遇事無
難易不茍止而¶妄隨趙忠定嘗稱其諫激烈似蘇文
忠懇惻似¶范太史人謂忠定為知言然以直道自持
<pb:KR4d0306_WYG_043-21b>
與世¶多忤故在䑓端財六十九日而罷同記注凡十¶
有三旬而罷公方安然不為變也及大耋之年<md:KR4d0306_SBCK_043-20a>¶身在
闕廷萬里之外國有大利害猶驛奏盡言¶其乞建皇
嗣尤懇篤深至視君實景仁尤有光¶焉蓋二公言之
於居位之時而公言之於退休¶之日所處不同而其
心一也公於東溪執弟子¶禮終其身存也買宅以居
殁也為之製服始自¶賈歸劉既立嗣宗為之後凡所
以經紀其家者¶雖老而不衰嗣宗死撫其子培之猶
<pb:KR4d0306_WYG_043-22a>
巳子也眎¶族婣黨友戚欣如已責其居房歲適大侵
為糜¶粥以食餓者所活不勝計張福叛聲言引兵破¶
簡趣成都公出家助軍餉移書大將趣其師<md:KR4d0306_SBCK_043-20b>¶簡頼以
全兩駕使軺六任守牧其為政純用詩¶書不雜他術
所至修學校葺社稷以為常在眉¶封張文紀李令伯
之墓新孟拾遺之祠為老泉¶先生請諡在襄修孔明
故廬表羊杜遺蹟凡可¶以興化正俗者無不為至蠲
租税救饑羸建長¶利弭鉅患殆不可稱數建昌陳君
<pb:KR4d0306_WYG_043-22b>
剛常紀其蹟¶謂未嘗用不測之賞正容以悟之而自
知所趨¶未嘗用已甚之罰修令以示之而自知所避
器¶人以其所長而僚屬得職察人以其所安而鰥¶寡
效情温陵儲君用亦為某言惟有徳者能以<md:KR4d0306_SBCK_043-21a>¶寛服民
劉公有焉然其帥荆之日盗起合榕則¶捕而收之而
不少貸昔公之辭潼川也某適視草¶援趙清獻以比
公今觀公行事非所謂學道清¶心遇物而應者耶好
樂人材奬校善類西州名¶彦鮮不出公門東南之士
<pb:KR4d0306_WYG_043-23a>
賴公通顯者亦衆學¶者稱公不以爵氏而曰後溪先
生云某自兒時¶即願為公用後與靖之同年又仕同
朝居同巷¶至相好也故於公道徳風節知之尤詳今
翊之¶等將以癸未三月辛酉塟公於清溪之艮山使¶
來屬某誌其墓曰是先生之志也顧今海内名<md:KR4d0306_SBCK_043-21b>¶能文
詞者不知其幾某何人斯而敢銘公書來¶萬里義不
得辭謹纂次其事如右而繫以詩曰¶¶
有偉劉公¶金石厥心弗貳弗疑上帝實臨¶¶誰與不仁
<pb:KR4d0306_WYG_043-23b>
目士以黨孔鸞¶雝雝罩以一網¶¶辨姦於早捄
禍於㣲臣身可竄臣守弗移<md:KR4d0306_SBCK_043-22a>¶晩卧坤維繫念王
室臣髪雖華臣心逾赤巍巍¶宗祏寄在元良可
使前星乆閟其光國本未安¶臣死猶憾百世相
望維司馬范於惟¶阜陵哲能知公以遺後聖¶道
行弗終焯若日星峩峩大莭揚芬¶無窮載銘斯
碣¶
　　　宋通直范君墓誌銘
<pb:KR4d0306_WYG_043-24a>
始余為延平從事聞郡城之東鑿灘之上有賢¶士寓焉
曰拙逸范君其學邃於易其文長於歌¶詩其為人意度
嫺雅而介直以和其仕勇於及<md:KR4d0306_SBCK_043-22b>¶民而嗇於營已君時官
湘中余弗獲從之㳺獨¶得其所為開禧太平諷詠者讀
之為之慨然太¶息以悲當是時權臣驟開兵端三邊大
震擾而¶根本内蹷識者廪焉有朝夕憂大官貴人沈酣¶
寵利曾亡出一言以捄時病者君青衫老州縣¶廼獨隠
憂憤嘆若己任其戚休顧位下官薄不¶得薦所聞於朝
<pb:KR4d0306_WYG_043-24b>
則放古者風人托物之誼為之¶詩以諷其詞明白痛切
一倡而三歎焉冀在位¶者聞而悟悟而改也未幾權臣
誅天子躬親聽¶斷更大政令十數條往往與君言相合
而君乆<md:KR4d0306_SBCK_043-23a>¶矣勌㳺已無意於仕矣嗚呼惜哉君名機字純¶
之其先幽州人徙毗建又徙延平曾大父某¶某官贈某
官大父某某官贈某官父某某官贈¶某官君乾道初以
父任為建寧府甌寧主簿歴¶撫池二州司法叅軍福州
懷安丞知秀州崇徳¶縣岳陽軍節度推官知潭州寧鄉
<pb:KR4d0306_WYG_043-25a>
縣湖廣總領¶所幹辦公事嘉定八年以通直郎致仕此
其歴¶官之次第也在池州時江左大旱蝗流民襁負¶相
屬郡委官行賑䘏事君為擇僧廬閒曠者分¶處之其第
給錢粟皆有法竟事民得無轉徙溝<md:KR4d0306_SBCK_043-23b>¶壑以死咸君徳君
蓋未嘗自尸其功也崇徳今¶畿内縣使客經行亡虛日
故例訟者有鬻紙錢¶里正有展限錢以供厨傳若他冗
費君曰朘窮¶民以貿虚譽吾弗忍為悉罷之有盜牛殺
人而¶逸者尉逮其鄰抑使誣伏君察其妄釋之移尉¶使
<pb:KR4d0306_WYG_043-25b>
求眞盜尉大詬怒至白部使者以縱盜詆君¶居亡何盜
獲於他邑果前殺人而亡命者及為¶寧鄉適大兵屯漢
上軍用百需率分配諸邑其¶㑹迫遽甚君調度有方畧
卒不使毫髪病民是¶冬敵侵襄陽圍安陸聲摇湖湘間
父老舉建炎<md:KR4d0306_SBCK_043-24a>¶故事請徙邑大溈以避君曰制動當以静
敵安¶能遽及吾圉今倉皇委去是自擾也卒不為動¶宣
撫使檄君兼幙府有謂君盍捨此自脫者君¶曰吾寧横
身以庇民不忍擇利以便已明年春¶敵㳺騎薄江陵潭
<pb:KR4d0306_WYG_043-26a>
帥恐亟下屬邑調民為乗城¶拒守計君謂此祇以速亂
乃為書具陳其必不¶可之狀帥悟而止敵亦自觧去既
而饑疫並作¶死者相枕藉君憊心疲精瘞其胔骸之暴
露者¶為粥以飼其飢且羸者收育孩穉之無所歸者¶所
活幾不勝計此又其居官行事之可紀者也<md:KR4d0306_SBCK_043-24b>¶然君之於
仕期亡負職守而已前後所值大吏¶亡慮數十人其不
知君者未嘗自貶以求其¶知君矣未嘗幸其知而求進
也其在建事梁文¶靖公在三山事趙忠定公二公名知
<pb:KR4d0306_WYG_043-26b>
人恡許可¶皆器重君稱道其美弗置及二公當國君以
調¶選至都城率從吏部銓注闕而去丞相之門無¶一迹
焉非知命其能之乎其令畿邑有中貴人¶䘖命過者致
餽於君甚設或謂盍厚報以結其¶懽君曰若主瘠環是
無義命卒郤其餽弗報又¶非知命者不能也世道日圮
士大夫以茍得為<md:KR4d0306_SBCK_043-25a>¶賢權門勢涂有一隙可乗雖乞墦由
竇不復顧¶人嗤笑觀君所守獨卓卓如此可不謂賢矣
乎¶君既致其事而歸自謂超然釋去柴柵遂益肆¶其力
<pb:KR4d0306_WYG_043-27a>
於詩清新雅澹妙達理趣有月華集及某¶集若干巻藏
於家蓋君之少也受詩律於從祖¶父隠翁名漴嘗從山
谷黄太史㳺得其指授者¶也自金紫公擢儒科五子繼
之里人目其居為¶六桂至君之先大夫與其二昆復繼
之蓋一門¶三世而以名第進者九人焉衣冠之盛近世
未¶有君亦四上禮部雖卒不偶而力學工文蔚有<md:KR4d0306_SBCK_043-25b>¶光烈
士論韙之晚即六桂舊堂稍加完葺聚書¶課子日吟哦
其中山容溪光照映几席其眎世¶人所謂寵辱榮戚泊
<pb:KR4d0306_WYG_043-27b>
如也歸休五年無一日之¶疾嵗在己夘年八十一以壽
考終時二月六日¶夫人柯氏有懿德茂行先君四年殁
葬於劍蒲¶縣板橋岡之原贈孺人生二男曰煴早卒曰
荀¶龍以文行著於鄉嘗舉進士未第也三女壻廸¶功郎趙
善還黄橐夏瑩孫男四人女一人荀龍¶既以某年某月某日
合葬君於柯夫人之墓而¶以建安江君疇之狀來謁銘予蓋
聞君之風而<md:KR4d0306_SBCK_043-26a>¶興敬者也生雖不吾識死樂為之銘銘曰
巧勞¶拙逸先覺實云胡世之人巧者紛紛問奚以然
<pb:KR4d0306_WYG_043-28a>
曰不知命命實在天而以力競營營夏畦君子¶所憐
寧拙於人以全其天君所自名允矣亡愧¶我銘其藏
式示來裔¶
　　　祝刪定墓誌銘¶
乾道某年某月以真州教授祝櫰為勅令刪定¶官初金
人既渝盟孝宗皇帝銳意北討故相張¶忠獻公出䕶諸
將戰小不利在廷臣羣起訌之¶上意亦疑侍御史王公
十朋力争不能得改吏<md:KR4d0306_SBCK_043-26b>¶部侍郎不拜出守饒州明年又
<pb:KR4d0306_WYG_043-28b>
移守䕫州士論¶喧然謂王公當世正人朝廷宜以自近
奈何擯¶之逺方祝公時為天府掾則具以所聞告於殿¶
中侍御史章服右司諫陳叔達且曰二公居天¶子耳目
地嘿嘿無一語如天下清議何章怒謂¶公隂黨張王奏
乞重加貶絀有㫖勒停然公與¶二公初未嘗一覿面也
既廢五年泊然亡仕進¶意㑹陳申公相始復公故秩分
教儀真居亡何¶虞雍公相又擢寘勅局人謂公乆扼甫
伸當深¶懲前事務晦嘿為自全計時樞宻副都承㫖張<md:KR4d0306_SBCK_043-27a>¶
<pb:KR4d0306_WYG_043-29a>
説簽書本院事朝論蠭起皆歸責於虞公公又¶具以所
聞告且深陳前代戚里用事之禍虞公¶憮然有悔色語
浸傳説大忿恨丞相亦疑公賣¶已取直名對客及之公
不自安求補外弗許再¶乞祠又不許乞致仕又不許遂
請急省親疾於¶三衢說因機撼公坐禠兩官勒停居數
年說果¶敗奪節度使竄流以死上益知公命主管建昌¶
軍仙都觀明年趙衛公相首白公事上前又命¶起家為
二千石嗚嘑若公者其可謂信道篤而¶用志勇者與士
<pb:KR4d0306_WYG_043-29b>
方平居抗論孰不慕正直而恥<md:KR4d0306_SBCK_043-27b>¶佞諛一旦身履得䘮之
衝逡巡顧望失其素守¶者有矣或雖黽勉一鳴坐斥以
去迨其復用則¶低回泯嘿自同寒蟬者有矣公以區區
一府僚¶引大義以責宰相忤寵臣眡追禠削奪之禍如¶
亡有非其取舎定於中而寵辱遺乎外其能蹈¶道弗悔
如是耶雖然使公遇非其可則忠而獲¶枉名直而取訐
禍其能自明者鮮矣况求其能¶自伸者乎而前後兩貶
官不旋踵輙復収用迅¶霆激電曾未終晷慶雲瑞日已
<pb:KR4d0306_WYG_043-30a>
即盎然此孝宗¶皇帝之心所以與天地同其大也故因
論次公事<md:KR4d0306_SBCK_043-28a>¶竊有感於乾道淳熈之盛云公字汝昭自晉
九¶江太守巡封國信安由兖徙食遂為西安人七¶世祖
烏家於郡南二十里沙歩村曽祖某以文¶名成均不幸
早世祖某少孤自立急誼樂施為¶鄉里所稱以孝義勤
儉戒諸子曰守此四行可¶以立身矣父某性友悌篤於
義方贈通議大夫¶公其長子也㓜警悟不羣少長肆力
於學登紹¶興甲戍進士第調新建尉藉藉有能聲捕盜
<pb:KR4d0306_WYG_043-30b>
如¶律當更選辭不就再調臨安府錄事叅軍有劉¶捨兒
者聚羣惡少日酣飲為狂不遜語邏者以<md:KR4d0306_SBCK_043-28b>¶聞下府屬吏
法當悉坐誅公謂以醉飽語言殺¶人非盛世事請坐其
首餘以詿誤决遣府尹懼¶不敢從公徑以白御史晁公
武晁是之亟以公¶語告上詔止僇其首一人餘皆從公
請既坐前¶事斥人有勉之進者公曰仕止乆速命也吾
復¶奚求即城南廣利僧舎修篁老木間誅茅結屋¶日繙
書其中時晦菴南軒東萊三先生倡道東¶南公書問還
<pb:KR4d0306_WYG_043-31a>
往亡虚月所講切皆學問大原與¶經世切務既起為勅
局官旋特命改秩人謂公¶且用矣尋復坐張説斥故事
刪定官起廢為貳<md:KR4d0306_SBCK_043-29a>¶不為守公之復起也上特命知信陽
軍信陽並¶邊孤壘地犬牙入敵境中興後捐租税于民
頼¶以蘇息至是版曹欲起輸公不竢對先馳書廟¶堂争
其不可及造闕屢詣東閣門輙引卻改添¶差湖北安撫
司叅議官秩滿丐閒上獨識其姓¶名曰是乆棄者朕念
之宜與近次郡遂知吉州¶諫官陳賈以舊事詆公改荆
<pb:KR4d0306_WYG_043-31b>
門軍辭主管仙都¶觀知汀州汀俗素慓悍有官黄三者
屢殺人不¶就執至是贅聚幾千人公曰玩冦弗誅何以
為¶郡然官軍素脆耎不足賴則易使豪民諭圗之<md:KR4d0306_SBCK_043-29b>¶有楊
彬者願自效因授以計畫俄生獲官黄三¶公聞於朝請
誅之以警後而命楊彬以官帥怒¶不先白已誣公不受
令且害彬功朝廷知汀事¶本末察帥誣竟官彬承節郎
公頼以免盜既平¶悉蠲下三等逋賦出所積代其輸除
潼川府路¶提㸃刑獄公事入對言以正心術為修身之
<pb:KR4d0306_WYG_043-32a>
本¶别賢佞為立國之本逐貪贓為愛民之本上嘉¶納至
鄂以疾請祠改主管建寧府武夷山冲祐¶觀明年起公
提舉江東常平未拜疾浸棘命諸¶子前訓以居官當先
廉退處家務崇儉約紹熈<md:KR4d0306_SBCK_043-30a>¶辛亥三月朔終於家年五十
有九積官朝散郎¶公為人堅正有大節遇事敢言與人
交落落不¶茍合以故知公者少媢疾者多賴遭值聖明屢¶
跲輙奮晚年付以蜀節蓋將駸駸鄉用而疾乗¶之命也
夫公之學以中庸太學為宗以濂洛諸¶先生之言為法
<pb:KR4d0306_WYG_043-32b>
居官玉雪自持終其身寄家浮¶屠氏囊楮蕭然惟圖書
充牣而已娶趙氏贈安¶人繼毛氏封安人三子某今為
某官慶澤慶流¶四女某官折思齊某官魏泌又某人其
壻也孫¶某某某年某月𦵏公於耿山之原某自兒時熟<md:KR4d0306_SBCK_043-30b>¶公名寶慶初元孝頴來主浦城簿始得公弟吏¶部郎所
為行述讀之吏部諱禹珪亦端直士其¶言可信不誣孝
頴屬予誌其墓辭弗獲廼為之¶銘曰¶
嶷嶷祝公允毅且仁直道而行孰識其真獨¶知公者
<pb:KR4d0306_WYG_043-33a>
以為當今之古人有崇兹山是維其¶墓清風如存過
者必下¶
　　　提舉吏部趙公墓誌銘¶
公名崇度字履節丞相忠定公子也年十六謁¶文公朱
先生於考亭先生器之授以大學一編<md:KR4d0306_SBCK_043-31a>¶曰讀是則知修
已治人之方矣其後忠定以䜛¶去相位歸卧里門又授
之以通鑑曰古今興壞¶存亡之故盡在此書汝其熟復
之方是時公之¶齒少甚天材逸發不可羈讀書過眼輙
<pb:KR4d0306_WYG_043-33b>
成誦落¶筆娓娓驚人遇事剨然鋒頴捷出文公廸之以¶
經欲其知道以立本也忠定博之以史欲其知¶變以致
用也公衣被父師之教繇少洎長不離¶訓典中涵而飫
之日有所滋揉而化之月有所¶移故氣雖勁發之公不
發之私也材雖銳用之¶厚不用之薄也卒其所就有足
稱道者是豈非<md:KR4d0306_SBCK_043-31b>¶學之力與然則世之言學不勝質者其
又果然¶與公初授承務郎監中嶽廟忠定薨衡陽公泣¶
血痛憤如不欲生終䘮堅苦自守文公先生殁¶伯氏往
<pb:KR4d0306_WYG_043-34a>
哭之公疾不能偕獨為詩以餞辭氣激¶烈弗少顧嘉泰
初忠定稍還故秩先友多貽書¶勉之仕始謁選得僉書
復州判官嵗乆旱有老¶兵欲自焚以致雨公白守謂狂
恠惑衆不可從¶開禧邊釁動竟陵居兵衝公列三事以
告其論¶敵所從入與我之所以制敵者後多不能易添¶
差通判信州㑹天子誅權臣羣憸以次絀恩書<md:KR4d0306_SBCK_043-32a>¶卹典繼
下公與伯氏議請先直誣枉改謗史不¶當徒被龍光伯
氏以聞果得請郡有獄乆不决¶公一訊得其情人大懽
<pb:KR4d0306_WYG_043-34b>
服知桂陽軍陛辭請募¶散卒補虚籍以銷盜賊之黨賦
北來人田以减¶州郡之蠧㑹郴冦暴作桂陽其唇齒地
公疾驅¶至官民有寃許自直不以次第拘公謂郴桂諸¶
峒雖名傜人實與省民錯處特賦性悍虣在位¶者無以
化服其心故易以亂奏請命郡教授選¶士之有學行者
二人以孝經論孟授峒子弟毎¶三嵗上其能通習者郡
以禮延召旌異之如此<md:KR4d0306_SBCK_043-32b>¶三十年諸峒皆將化為衣冠之
俗誰肯自棄於¶賊俗多不舉子公放忠定行於閩者因
<pb:KR4d0306_WYG_043-35a>
其俗損¶益之命舉子條約復豐積倉舊儲為石萬民頼¶
其利至今先是公以本郡歲貢銀二千兩三歲¶大禮亦
如之公私困竭不能輸奏損四之一不¶報至是入對申
言之又請罷湖南義丁禁立私¶社以杜姦民鳩聚之漸
知卲武軍屬縣有以大¶囚上者訊之則瘖不能言公命
縣審鞫果得寃¶狀有吳元者毆人致斃前守以具獄奏
得死報¶公取舊牘審閱廼本縁醉飽忿争非謀與故比<md:KR4d0306_SBCK_043-33a>¶則以諗於刑獄使者使者為諗於朝得减論提¶舉福建
<pb:KR4d0306_WYG_043-35b>
市舶兼泉州先是浮海之商以死易貨¶至則使者郡太
守而下惟所欲刮取之命曰和¶買實不給一錢蠙珠象
齒通犀翠羽沈腦薫陸¶諸珍怪物大半落官吏手媚權
近飾妻妾眡以¶為常而賈胡之銜寃茹苦撫膺啜泣者
弗恤也¶以故舶之至者滋少供貢闕絶郡赤立不可為¶
及是公以選來余亦代公守郡相與剗磢前弊¶罷和買
䥴重征期年至者再倍二年而三倍矣¶故事歲以土物
遺諸公貴人下洎三省六曹吏<md:KR4d0306_SBCK_043-33b>¶皆饜滿公曰吾不能朘
<pb:KR4d0306_WYG_043-36a>
民脂膏以市寵悉罷弗¶遣知卲州馭諸蠻寛猛有則不
肯用狙譎小數¶卒以帖服知西外宗正事公謂治親如
治家不¶可一繩以法其有不率者姑惟教之跌蕩者責¶
以誦書必精習乃已繇是知自重少犯法知吉¶州入奏
留為右曹郎中都官例不可問事吏以¶成牘進輙涉筆
為書公曰即若是安用我輩必¶窮析本末剖決之奮筆
如風觀者皆駭服遷吏¶部郎主尚書東銓進對力言贓
吏之害以為財¶者民之心奪其財則心傷心傷則怨結
<pb:KR4d0306_WYG_043-36b>
怨結則<md:KR4d0306_SBCK_043-34a>¶思亂方其黷貨之始為害若未遽形又其積貪¶
之餘貽患遂致莫捄惟明詔申諭内自朝廷之¶上暨於
百司庶府苞苴賂遺一務屏絶以清其¶源外而監司郡
守必擇風節必任㢘平俾相糾¶察以澄其流如是則上
有節儉正直之風下無¶剥蝕苛切之政上下之交征既
息田野之生理¶自蕃民力裕而邦本固矣又言州縣以
辠罔民¶而没入之其害至慘願一切禁戒若法當籍者¶
自銖兩已上悉輸刑獄司以上於安邊所使為¶長吏者
<pb:KR4d0306_WYG_043-37a>
知貪黷無益而用法自平始忠定在淳<md:KR4d0306_SBCK_043-34b>¶熈間嘗輯國朝
諸臣奏議為書以進孝宗嘉歎¶謂可與通鑑並行至是
公言於上以為奏議一¶書上自君道以達庶事内自宫
禁以及邊防微¶而性命道德著而禮樂刑政粲然靡不
備具願¶詔經筵官於進講之隙讀一二篇或萬幾餘暇¶
特垂乙覽上曰朕常日自觀公喜且賀銓曹積¶蠹乆公
一裁以法有嘗令鄉邑坐贓濫斥者適¶詣選公疏其宿
負力沮之前從臣李沐乞奉補¶公謂沐在慶元為首禍
<pb:KR4d0306_WYG_043-37b>
之人而優老延賞與名¶侍從不異非朝廷甄别淑慝意
則具白寢其命<md:KR4d0306_SBCK_043-35a>¶自以與世寡諧不當乆在銓衡地援親
力請¶得提舉湖南常平尋改江西㑹鄰冦數犯盱撫¶公
力疾之部請濟師且遣人持幣往諭賊既而¶王師次第
集羣盜亦輸欵請降而公疾不可支¶矣既乞祠又請休
致時洪人告饑甚猶自力以¶出振贍之始至莩踣載塗
公命發郡庾移隣粟¶選官屬之材者涖其事雖憊卧一
榻矻矻區畫¶不少休家人有諫止者公曰吾豈以一身
<pb:KR4d0306_WYG_043-38a>
易萬¶人之命哉未幾主管建康府崇禧觀又以朝散¶大
夫致仕疾再作紹定三年七月十有七日終<md:KR4d0306_SBCK_043-35b>¶於家年五
十有六公雖生長相門家世本儒生¶守禮法又嘗親近
有道故能擺落豪習平居自¶勵如玉雪不忍稍㸃汚自
篤行公以純孝聞¶忠定帥循唯謹公生四歲母秦國夫
人徐氏殁¶已孺慕如成人及遭忠定戚飲食居處一如
忠¶定居䘮時聞者嗟美忠定常書公廉勤恕四說¶遺所
親公在卲為堂扁以四說書其後曰公則¶無偏見廉則
<pb:KR4d0306_WYG_043-38b>
無利心勤則無遺事恕則無過舉¶吏道盡於此矣宦涂
所至有先世遺蹟必表章¶之於上饒新一杯亭之祠於
三山復翠宻舊亭<md:KR4d0306_SBCK_043-36a>¶於西湖上皆忠定棠陰所在也平生
尊慕正學¶在昭武則建濂溪河南横渠晦菴五先生祠
在¶邵陽則别像濂溪於堂而徙其不可並祠者顧¶自以
名在屬籍惓惓宗國不少忘聞朝廷有善¶政佳事輙懽
快弗自勝否亦顰蹙終日尤惡邪¶謟士言之即怒目切
齒而賢者善類則欽遲之¶不衰自少為文率根本義理
<pb:KR4d0306_WYG_043-39a>
其詩於選體尤得¶趣參政温陵曾公嘗叙其文謂無一
㸃膏梁氣¶所與賡倡若章泉趙昌甫北山陳膚仲皆當
世¶名流有磬湖集十卷左氏常談史髓節齋聞記<md:KR4d0306_SBCK_043-36b>¶等藏
於家夫人盧氏先公二十二年卒贈宜人¶子必悌先公
六月卒必恬廸功郎新江州徳化¶縣主簿必性女必姜
歸承奉郎真志道孫良淳¶世系見於忠定碑者今不著
始公愛冕山之勝¶葺亭榭蓺卉木將退而休焉弗果至
是卜𦵏於¶山之麓卒之明年正月二十有二日也銘曰
<pb:KR4d0306_WYG_043-39b>
昔在先朝文正范氏有子四人而各得公¶之一體堂堂
忠定子多而賢若勁氣與直¶節公實似乎其先然而㢘
不至劌峭不至¶刻問奚以然曰學之力遺安有堂龎公
是<md:KR4d0306_SBCK_043-37a>¶師咨爾後人勿替引之¶
　
　
　
　西山
