# -*- mode: mandoku-view; -*-
#+TITLE: 西山先生眞文忠公文集
#+DATE: 2015-09-11 14:15:59.378988
#+PROPERTY: ID KR4d0306
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 45
#+PROPERTY: FILE SB04n0512-045西山先生眞文忠公文集-卷第四十五.
<pb:KR4d0306_SBCK_045-1a>¶
西山先生眞文忠公文集卷第四十五¶
　墓誌銘¶
　　少保成國趙正惠公墓誌銘¶
嘉定五年九月戊寅日昭信軍節度使開府儀¶
同三司致仕趙公薨有司以遺奏聞上震悼不¶
御朝二日詔贈少保追封成國公太常考功行¶
謚曰正惠某嘗執筆太史𫉬觀先朝故事葢我¶
祖宗以来優禮近屬凡隱卒崇終之典㫝庶姓¶
皆有加然考其所以易名者則與外朝公卿異¶
非㳟榮康僖則脩簡靖&KR0073;而巳豈皇族不皆任¶
<pb:KR4d0306_SBCK_045-1b>¶
以事其賢不暴扵衆人耳目邪抑雖多賢而其¶
徳與才卓然可與元老鉅臣參峙錯立者亦不¶
多有也故皇族之謚忠則僅有正則絶無近時¶
丞相忠定公葢得於僅有而少保正惠公則得¶
於絶無者也亦可謂哀榮之&KR0057;者矣忠定公嘗¶
秉大政决大䇿功名之盛霆震電耀而正惠公¶
陳力于外曾未及正廟堂運樞極不𫉬盡䆒於¶
天下然士大夫以其存否爲世重䡖者盖五嶽¶
四鎭&KR0004;不見其有運動之迹於天地間大施行¶
大變化若不相渉而屛蔽風氣&KR0269;内雲霧盖亦¶
<pb:KR4d0306_SBCK_045-2a>¶
天地之所𠋣以立者要不可徒論其跡也然則¶
正惠公之薨而聞之者莫不出涕以悲其有以¶
㢤公以淳熈丁未進士調福州司戸參軍用薦¶
者陞&KR0025;政郎監行在草料場江南東路轉運司¶
幹辦公事又用薦者改宣教郎通判太平州知¶
饒州&KR0033;秘閣提舉江西常平茶鹽事進&KR0033;煥章¶
閣提㸃本路刑獄公事未上改轉運判官以官¶
糴如㫖陞一秩仍减磨勘攝安撫使尋除秘閣¶
修撰正為安撫使兼漕事進龍圖閣待制知平¶
江府以治行進煥章閣&KR0033;學士居有頃以𩔰謨¶
<pb:KR4d0306_SBCK_045-2b>¶
閣直學士知太平州以疾丐祠官除端明殿學¶
士提舉隆興府玉隆萬夀宫告老拜昭信軍節¶
度使開府儀同三司致仕公性簡重不妄言𥬇¶
自少勇于學以逺大自期&KR0004;為户&KR0122;即采古歴¶
代與先朝名公之有惠愛及民者輯為編書置¶
左右朝夕觀焉以自程府帥趙忠定公毎委以¶
事度可必盡力度不可必盡言忠定公薦其才¶
後帥林公枅疆毅難犯獨為公&KR1113;色辭其後提¶
㸃刑獄辛公弃疾攝帥事厲威嚴䡖以文灋繩¶
下官吏惴&KR1643;唯恐奉教條不逮得譴公終始据¶
<pb:KR4d0306_SBCK_045-3a>¶
正不為屈候官石門郷田賦視它郷特重公㑹¶
郡計之嬴足以當其入乃白帥奏䡖之使與它¶
郷等其為幹官前後事兩使者一以盡誠不阿¶
為舉軄使者毎欲以親民薦公公輙推與同官¶
之賢者皆徧及乃受薦改秩佐郡郡守雅知公¶
一郡事悉參决守不自行一事後太守至瞢未¶
相悉頗疑侵守&KR0096;取郡事凢公所參决者眎之¶
縦中經衡中緯無一繆戾可指乃自咎知公晩¶
牢城營有逃者本&KR0416;盗也捕得守銳欲斬之公¶
亟白守於法&KR0416;盗特貸命而復逃亡七日不𫉬¶
<pb:KR4d0306_SBCK_045-3b>¶
者斬今雖&KR0416;盗非特貸命與法不相應守無以¶
奪逃者得不死其知饒州州民多喜訟公一見¶
即察其情偽先諭以理後裁以灋勝者悅負者¶
愧喜訟之俗為少衰饒為州&KR0010;入田租十二萬¶
皆輸大農謂之上供而官兵米月為七千石皆¶
取給其入之嬴其後郡計日蹙民輸官租度支¶
上供即&KR0416;民輸銭及兵&KR0338;不&KR0071;乃糴旁郡軍人¶
鶴伺水涯吏乗爲姦米多濕惡公皆正之俾不¶
復輸銭而官兵之需取之境内葢有餘而積者¶
數萬石它&KR0010;饑用以振民全活甚衆諸邑積逋¶
<pb:KR4d0306_SBCK_045-4a>¶
一切蠲之責可輸者邑皆競輸不敢後去之日¶
百姓&KR1164;綵為旗以送者數十里不絶肖象于三¶
賢堂祠焉江西饑公為常平使者是時權臣動¶
兵悉以常平粟餉軍在在皆空囷公丐銭于朝¶
為糴本而預度州縣積貯與民之不能自食者¶
若干官糴米以給㑹新城亡頼民謬曰貸糧持¶
挺横甚者白晝發倉亡所忌公行部且檄州縣¶
速振贍之母啓盗端然後檄廵尉捕首悪正其¶
辠部内帖息為轉運判官以所部十一州公量¶
不同大抵侈入而儉出乃取文思斛下諸州禁¶
<pb:KR4d0306_SBCK_045-4b>¶
毋得增損出内以平朝廷&KR0010;糴江西米百萬曩¶
時官靳其價而科抑大家使先輸米乃受直于¶
官公先予錢後取米民以不优帥江西㑹黒風¶
峒羅世傳宼鈔郴衡間而峒近吉之龍泉郴衡¶
湖南部内州而吉江西州也先是湖南曰必討¶
捕江西曰必誘降賊陽為聴命而首䑕顧望持¶
兩端公至則乞與湖南掎角致討峒中粮素乏¶
並峒之民隂以米資宼故賊得倔彊山谷間公¶
下令有以米予賊者以軍法&KR0025;事賊乏食始乞¶
&KR1113;明年夏青草峒宼作亟遣兵平之至秋李元¶
<pb:KR4d0306_SBCK_045-5a>¶
礪㓂郴陳廷佐㓂南安而黒風賊隂相連爲梗¶
兩路兵寡弱數合戰數不利公絫䟽求濟師詔¶
遣池州副都統許俊提兵趨龍泉公勸其持重¶
養威勿争&KR0289;㑹湖南使人来議夾攻郴吏何光¶
世䏻道賊恃險連衡狀且謂可以計破難以力¶
碎公曰即如汝所言當先誘羅世傳李元礪自¶
贖元礪𫉬則世傳孤亦可縳也二㓂得陳廷佐¶
在吾目中矣汝䏻徃說世傳使自歸否光世曰¶
䏻即以光世送許俊乃以緍銭二萬犒其軍越¶
二日詔公移守輔郡公抗䟽乞留討賊不許而¶
<pb:KR4d0306_SBCK_045-5b>¶
是冬峒宼次第平悉如公言其在平江覈財用¶
出入而削凢浮費亡藝者郡多舞文吏公至未¶
及&KR0010;苗薅髮櫛官寺以清其爲太平州則朘折¶
帛價使䡖蠲榷酤額使少曰吾知其厲民乆矣¶
公在平江巳病至是病益侵絫章丐閒天子猶¶
惜公去得請未行遂薨于州以七年五月壬申¶
葬于平江府呉縣穹㝫山之原享年五十有八¶
公諱希懌字叔和藝祖皇帝元子燕王徳昭八¶
世孫也曾祖子堅故左班殿直贈太子少保曽¶
祖妣周氏贈永國夫人祖伯仁故武翼郎贈太¶
<pb:KR4d0306_SBCK_045-6a>¶
子少傅祖妣周氏贈榮國夫人&KR0071;張氏贈申國¶
夫人考師䖍故保義郎絫贈太子少師妣林氏¶
絫贈昌國夫人少師四子公其仲也配洪氏惠¶
國夫人子男三人與悊承務郎簽書建康軍節¶
度判官&KR0550;公事登辛未進士第與懃與&KR0696;並國¶
子監進士女三人未行公&KR0268;愛寛和岀於天性¶
自少傅以来樂善好義至公而彌篤志所欲為¶
不問力之不足力所可為不計家之不足也任¶
料場時門官物故貧且無子公為率同官辦後¶
事遣以歸得節過家悉奉餘以振親舊凢内外¶
<pb:KR4d0306_SBCK_045-6b>¶
族婣昏嫁之不及時者毎任為巳責其貧不&KR0014;¶
自存㦯喪不&KR0014;舉佐之不遺餘力葢皆發於惻¶
隱之心而非有所為而為之也居官㢘介自持¶
惜官物如已物自奉儉質一裘不易至十餘年¶
食不兼饌内無聲色不喜珍玩自小官以至通¶
𩔰如一日不知而見之者以為寒士也喜讀上¶
蔡謝公論語說有㑹心處故於處已接物優游¶
和平而不犯燕居家庭未嘗厲色辭而榘度整¶
整兄弟間友愛備至擇士之賢者與子弟處讀¶
書為文躬自督課以故諸子皆嶄然自立遂世¶
<pb:KR4d0306_SBCK_045-7a>¶
其科公與人交誠以尽毎自謂見人為善雖踈¶
亦親如察其非正雖鄰弗覿所至究心民事日¶
常五皷興冠服拜家廟即出視事終日不倦嘗¶
言韓忠獻動業若位可謂盛矣猶躬簿書之勞¶
以為俸人萬銭不敢自暇吾復何徳遽求安佚¶
或雨暘少愆即容色偢然飲膳為减江西旱公¶
儔于麻姑山焚香旣退盛服假寐若見雲氣蜿¶
蜓如龍自神所而并遂大雨人謂精誠所召云¶
政事本於明恕而不為姑息體&KR0038;&KR0104;民一心拳¶
拳勤勞盡瘁以至成疾其在當𡍼病中猶躬行¶
<pb:KR4d0306_SBCK_045-7b>¶
勸課綜理細務秋大閱自力而起曰國之重事¶
不可不親也&KR0162;館前三日尚渉筆書判病凾郤¶
薬不肯服曰吾䝉上恩至此年将六袠死復何¶
憾無一語及其&KR0059;將薨之冬有大星隕于郡西¶
十里外嗚呼跡公行事所謂正且惠者非邪始¶
公在閩受知於忠近公忠定旣以讁死䜛波滔¶
天士大夫能詆忠近為不忠者湩相囁進用一¶
時知名士坐黨論斥遂亡虚日凢權臣意指所¶
郷誰敢違者公獨薦忠定之子今江西漕崇憲¶
曰此賢相子也舉天下之禍福不足以動其中¶
<pb:KR4d0306_SBCK_045-8a>¶
而易其所守非正䏻如是乎昔周有公旦公奭¶
以同姓之親股肱王室後世所仰慕者莫先焉¶
維忠定公戮力國事庻㡬虖正惠平生毎以前¶
哲自勵而用不克究中道以殁君子惜之然其¶
仁足以庇民生忠足以利社稷遺愛餘烈乆而¶
見思雖周人之拾甘棠曾不是過故公之告老¶
綸言褒錫&KR0091;其有召公分陜之風焉維聖天子¶
知公之深生則&KR0009;以藩維𣳚則寵以節惠&KR0045;休¶
千載爲宋名臣&KR2648;有聲詩銘著盛徳其孤以命¶
某不得辭銘曰¶
<pb:KR4d0306_SBCK_045-8b>¶
　　　天右我宋　子孫千億　有㧞其群¶
　　　如旦如奭　忠定之忠　正惠之正¶
　　　它人所難　矧曰同姓　三百年間¶
　　　維二宗臣　曰正曰忠　餘莫與倫¶
　　　抑抑成公　天賦全徳　如玉之温¶
　　　如弦之直　望其容貌　山澤之臞¶
　　　觀其&KR0013;服　環渚之儒　孰知其力¶
　　　可與任重　見義直前　賁育非勇¶
　　　天子曰嘻　此予宗英　玉節莬符¶
　　　四方是營　番川之陽　大江之滸¶
<pb:KR4d0306_SBCK_045-9a>¶
　　　穆然祥風　膏以時雨　有猘于嶮¶
　　　旣暴且狂　公如不聞　徐阨其亢¶
　　　堂堂三呉　地大物衆　坐鎮如山¶
　　　聲氣弗動　天子曰噫　毋乆煩公¶
　　　徃莅姑孰　其寜厥躬　公拜稽首¶
　　　官有常軄　奉日万銭　臣敢弗力¶
　　　民雖有廖　公則巳卒　維其眞心¶
　　　之死靡悔　大星西流　當宁震驚¶
　　　愍冊誅章　極其哀榮　謂仁必壽¶
　　　胡止六袠　百世之名　則如皦日¶
<pb:KR4d0306_SBCK_045-9b>¶
　　穹㝫之栢　爲今甘棠　勿翦勿摧¶
　　正惠所藏¶
　　　國子監主簿李公墓誌銘¶
上更化改元之八年春洎夏不雨詔中外薦紳¶
言天下事國子録三山李公讀詔&KR0099;然即日條¶
六事以獻其一謂臣觀今日之忠大抵忠厚變¶
於刻深老成奪扵新銳公言欝扵偏是逺謀沮¶
於近功循習成風恬不自&KR0116;追勒編竄先朝所¶
以處巨姦今州縣吏小有詿誤輙&KR0025;重典故侯¶
宿将宣勒守禦不無尺寸功一旦以財物失䧟¶
<pb:KR4d0306_SBCK_045-10a>¶
嬰峻罰知之者以為當罪不知者以為寡㤙願¶
下寛大書滌除苛習母以小愆𫝊重比毋以一¶
眚弃前功其二謂鐡銭輕而兩淮之貧民怨鹽¶
法變而江淛之冨民怨新楮之令嚴而天下之¶
民胥怨又言安邊一司提領非人爲民鉅害願¶
損其願削厚㰸之無名者還薄録之非&KR0499;者其¶
三謂胡上賜園所以&KR0278;戚里之恩而用功大繁¶
闢地太廣中宫知民疾苦本以節儉輔聖徳隂¶
鄧懿親制節謹度人所共知不當以是累其羙¶
其四謂宣政間道教興行至有號為女眞者當¶
<pb:KR4d0306_SBCK_045-10b>¶
時以為金戎猾夏之兆比年此風復熾实蕃有¶
徒出入䆳嚴恬弗呵禁甚者凌轢官府関節通¶
行黄冠之徒隂怙其𫝑豪奪民田官吏相視雖¶
號為有風力者亦閣筆而莫敢决願以宣政為¶
鍳嚴左道之禁杜私謁之門則宫闈肅官府正¶
矣其五謂苞苴之行眡昔雖曰小異然將佐陞¶
差以締結游楊而得守牧論薦以寅縁挾持而¶
取是示賄尔又天府帑蔵大半耗扵供餽諸軍¶
亦然是以州郡不免侵漁主將易至掊尅槌剥¶
之慘怨咨生焉願詔大臣戒敕中外勵清白之¶
<pb:KR4d0306_SBCK_045-11a>¶
操杜賄賂之源庻㡬寛民力弭兵怨其六謂䜛¶
說巧言虞周不免特貴吾無可乘之間爾禍漢¶
者江充禍唐者李輔&KR0038;然使武帝明皇本無𨻶¶
可&KR0300;彼亦何所肆其巧㢤願銷䜛言固&KR0022;本實¶
宗社無彊之休時上封事者以千百數其言貇¶
激切至為中外傳誦者財十餘人而公與焉未¶
㡬奏事殿中又言宫僚之謹東所以輔成儲徳¶
今主鬯元良令聞日新僚屬勸講義理日益然¶
端人正士進見之時寡而便嬖暬御親昵之時¶
多市井冨民稍有寅縁皆得&KR0481;名&KR0024;授且彼非¶
<pb:KR4d0306_SBCK_045-11b>¶
素知書者而使日娯左右臣未見其益又言太¶
尉古三公官間者貴戚未聞有横草勞輙寘右¶
階極品非所以勵有功者又謂宦寺與政事内¶
帑付私人非我朝令典聞者壯之公名冲字衟¶
卿世儒家自其諸父迂仲先生某與其子北海¶
先生某皆以經行為學者師公少&KR0025;父兄間磨¶
礲灌&KR1171;韜&KR0018;日宏晩試南宫有司得其所賦驚¶
喜以為有制誥體擢寘上游知公者謂其詞藻¶
絶人而巳平居接物和氣薫然與人語若不出¶
諸口見者又不過以樂易君子目之迨其奉明¶
<pb:KR4d0306_SBCK_045-12a>¶
詔對清光論奏偉然雖𪧐以剛鯁名者有弗逮¶
然後知公之所藴盖有未易&KR0517;者公慶元五年¶
進士為汀州司巨參軍浙東路提㸃刑獄司幹¶
辨公事辟淮東幕府今四川制置使侍郎崔公¶
與之薦于朝故端明殿學士李公大性又以公¶
應詔大臣得其籌邉十議嘉之遂櫂録&KR0038;子越¶
二年始遷本監薄曰外未𫉬而公病矣以某年¶
某月某日終于臨安年六十有八公之先自固¶
始入閩為候官人曾祖某祖某某官父某贈某¶
官娶張氏封某實同縣某人之女有賢行後公¶
<pb:KR4d0306_SBCK_045-12b>¶
二年卒以某月某日合葬于某山某原二子曰¶
遇國子生曰某登某年第今為南雄州教授皆¶
雋異不羣人謂公為有後云銘曰¶
　　嘿于庭譁于朋夫誰弗能平居呐然有䟽¶
　　萬言維公之賢晩官于朝僅𠕅遷獨抱姱¶
　　節歸其全勒銘斯丘億載傳¶
　　　監車輅院詹君墓誌銘¶
慶元五年先皇帝始臨軒䇿天下士吾建之櫂¶
第者十有四人焉崇安詹君景憲其一也景憲¶
於時年甫三十餘儀觀偉然器質方重人謂且¶
<pb:KR4d0306_SBCK_045-13a>¶
將逺到者旣而得清江戸曹&KR0122;以歸明年與予¶
㑹冨沙冨沙之别財十四五年而一時同登之¶
士或在或亡人事之變有不可勝窮者景憲亦¶
以訃聞矣嗚呼惜㢤景憲雖不幸不䆒其志以¶
終有子樞能世其學自予執親喪詣余西山之¶
麓及是再至三至焉其講明踐履必欲以聖賢¶
為指歸非它學者比也予方悼景憲之無年而¶
幸其有子樞又以銘墓為請予尚奚辭景憲名¶
淵姓詹氏其先有自固始入閩者至武夷之下¶
居焉遂為崇安人曾大父城大父恪贈承事&KR0048;¶
<pb:KR4d0306_SBCK_045-13b>¶
父冲通直&KR0048;致仕賜緋魚袋世以徳&KR0105;著于其¶
郷景憲少時&KR0108;然以學自力旣壯&KR0025;文公朱先¶
生游得脩已治人之大致故其仕也孜孜所軄¶
唯恐後焉眡旱捄飢&KR0057;極勞瘁江右俗嚚於訟¶
案牘在官有數十年不决者景憲一閱皆得其¶
情凢所予奪人無異論部使者知其材檄致幕¶
府於是環十一州之民求質扵有司者必請以¶
屬君曰寜為戸曹非不願它官直也秩滿用薦¶
者循儒林郎授國子監書庫官書庫列屬成均¶
舊為儲材地盖朝廷有知景憲者將以是用君¶
<pb:KR4d0306_SBCK_045-14a>¶
而親殁矣服除差監車輅院猶前志也未上而¶
景憲終焉嗚呼以景憲之材且賢使之得志以¶
有行澤之加於物也必矣而官不出七階年止¶
五十八其不謂之命邪景憲常以愽學宏詞試¶
于春官旣中選而以嫌黜遂弃去不復為獨取¶
河洛數君子與文公之書以授樞曰此為學之¶
本也吾不能教汝汝其&KR0025;有道者切磋講究以¶
卒成吾志樞拜受命不敢忘遂以其學講於節¶
齋蔡氏昆弟蔡氏盖文公之髙第弟子也景憲¶
&KR0004;葬於天然山寳慶元年十二月壬寅改窆于¶
<pb:KR4d0306_SBCK_045-14b>¶
周溪之原景憲爲人温良汎愛其於郷鄰之&KR0105;¶
&KR0057;致其篤&KR0010;小不登輙出藏粟下其估以惠困¶
窮它有緩急盡力赴之如已忻慼故里閈之人¶
稱思至今然在景憲特爲細事獨其教子不汲¶
汲於世俗之所鶩而以明善誠身爲歸此在今¶
人罕有及之者然則余之銘景憲者豈以其私¶
也㢤銘曰¶
　　科級爲重軒裳爲寵此今學者所共道徳¶
　　爲&KR0254;仁義爲車此今學者所迂嗟吾景憲¶
　　與俗殊嗜取其所迂以廸厥子古學弗講¶
<pb:KR4d0306_SBCK_045-15a>¶
　　紛紛爲人掲銘斯丘維以昭君子之心¶
　　　林夫人墓誌銘¶
雅州太守陳公雄之夫人林氏諱匹善長溪儒¶
家女父簡&KR0014;工辭章不幸隱約死歸陳氏又儒¶
家也兩家世相承以詩書為奩橐禮義為簮&KR0322;¶
夫人習而安焉自其㓜考妣殁少長喟然曰吾¶
不及事吾父母矣有王母在吾其可不以事父¶
母者事之乎旣嫁舅姑亦先殁則又喟然曰吾¶
不及生事吾舅姑矣春秋蘋繁之薦其可不躬¶
致其㓗乎於是兩氏之族屬莫不以孝稱夫人¶
<pb:KR4d0306_SBCK_045-15b>¶
雅州季父死諸孤惸然有淪落憂夫人收其子¶
教之若巳子嫁其女使得所&KR0025;婣舊急難至脫¶
笄解髢亡恡色雅州令萬載時有同僚甫至而¶
喪明里之誅&KR0018;者靡至僚之妻莫知所處間獨¶
涕泣為夫人言夫人曰吾夫視若夫昆弟也吾¶
視若娣姒也孰有娣姒之急而勿恤乎㢤吾雖¶
貧有嫁時之装在吾其為若償之卒&KR0162;其貲弗¶
靳嗚呼世之士以學自名平居論說辨利義具¶
若析毫芒至其處辭受臨取予𫠦較僅一終粟¶
低&KR0422;顧眡有莫䏻自决者盖意為主而志不立¶
<pb:KR4d0306_SBCK_045-16a>¶
故義弗勝而利行焉心術之㣲匪剛與明未易¶
自克而夫人能之其可不謂賢乎雅州殁門戸¶
衰夫人亡隕穫意嘗顧二子曰汝家自先世来¶
無以貲稱者然繇唐迄今數百年詩書之澤不¶
斬而父玉雪自將所以為後人計者甚薄然百¶
善生於儉約衆慝源扵奢放而父之道汝政不¶
薄也夫人之識及此非賢而&KR0014;之乎予觀二南¶
之世禮教脩明於上當時婦人女子所易徃徃¶
後世學士大夫所難詩人羙之無侈辭也秦漢¶
以下教弛俗衰幽閨一女子稍䏻自整&KR0346;彤史¶
<pb:KR4d0306_SBCK_045-16b>¶
輒夸而傳之况如夫人者豈易得耶予素厚其¶
子無競故聞夫人事甚悉無競與弟無斁皆夫¶
人出力學䏻文辭而無斁先夫人二十日卒女¶
一適某官趙某無競居喪甚貧然親故&KR1056;&KR0534;一¶
不受曰夫人遺訓也夫人用其夫奏得&KR0004;封卒¶
時年七十有五寳慶丁亥正月某日也其葬以¶
某年某月某日銘曰¶
　　蒼山㠝岏&KR0006;清流欝盤歸&KR0025;夫君&KR0006;萬世¶
　　之安¶
　　　宋故郷貢進士黄君墓誌銘¶
<pb:KR4d0306_SBCK_045-17a>¶
始予考大比試于三山得閩邑人黄仲玉文卷¶
於絫百人中獨平澹有理趣曰是必佳士旣訖¶
事人為予言此城東黄氏子其家以長者名數¶
世矣明年予入連帥幙府仲玉升堂拜予親自¶
是日與之游見其眎詹瞭然襟抱豁然聞人善¶
不趐如在巳親若故有窶貧者賙之無不至鄰¶
里有疾苟力所可捄雖貧賎困篤必以身親之¶
與人謀忠而盡於是知君不惟文藝可觀而行¶
&KR0105;之羙葢稱其為長者家也又明年予遂登朝¶
閩之士病扵計偕之貟狹也凢䏻操觚吮墨者¶
<pb:KR4d0306_SBCK_045-17b>¶
鮮不奔赱求牒於四方予官中都八年力䏻為¶
君營一試而君俛首郷貢寜數不利未嘗肯予¶
謁又以知君於得喪澹然有君子之風也君自¶
少銳于學晩益喟然以未聞道為憂日以論孟¶
自課旣又愽觀先賢遺言左右探索意有所得¶
輙欣然忘食至朱文公端莊存飬之說嘿契于¶
心大書座隅以自警勉齋黄公幹文公之髙第¶
弟子也君驟&KR0025;之游請所未悟黄公亟稱之謂¶
其可與適道者又益知君不以行義自多而用¶
力於學必求詣其極而後止也未㡬得疾以嘉¶
<pb:KR4d0306_SBCK_045-18a>¶
定十二年七月甲寅終于家年僅五十有一方¶
屬纊時命取新衣易之家人環侍君正襟肅容¶
呼其子曰養吾疾者莫若子婦人退又曰我死¶
謹毋用浮圖法不然是使我不得正其終也嗚¶
呼非賢而能之乎或曰以君之材而不仕以死¶
為可悼也予曰仲玉之所憾豈此耶古之君子¶
俛焉孶孳斃而後巳豈為利禄計㢤曽子曰而¶
今而後予知免夫子張曰君子曰終小人曰死¶
吾今日其庻㡬乎夫全而歸之乃可言免無愧¶
而死乃可言終士之終身問學求如是而巳曽¶
<pb:KR4d0306_SBCK_045-18b>¶
子躬三省於前而悟一貫於後盖信乎其免矣¶
子張之仁有所未足其於終也果&KR0014;無憾乎然¶
則以仲玉之賢而死於布衣仲玉不恨也進道¶
方勤而命弗淑君子盖深惜之君名振龍仲玉¶
字也其先自固始入閩五世祖庸輕財樂施長¶
者之稱自是始曽大父某大父某父某雖潜閟¶
不耀克以厚徳世其家妣潘氏有賢行子二人¶
曰朴大學生曰格業進士是年某月日葬君于¶
横嶼之原予知仲玉者故為之銘曰¶
　　昔未識子　子文我評　及旣識子¶
<pb:KR4d0306_SBCK_045-19a>¶
　　我懷子傾　今者柰何　子藏稄銘¶
　　執筆嘅然　我涕子零　嗚呼傷㢤¶
　　　朝請郎通判平江府事包君墓誌銘¶
君名履常字適可姓包氏孝肅公七世孫也孝¶
肅世家合肥曽孫莘徙永嘉之㕍池是爲君四¶
世祖祖汝嘉又徙樂清之桞市其居城之西洋¶
則自君始孝肅以清節&KR0033;道爲昭陵名臣後稍¶
不振至君少入太學登淳熈八年進士乙科人¶
謂且大包氏矣平生力學有得於絜矩之一言¶
故其教授旴江眎士之無所乎館也則首闢講¶
<pb:KR4d0306_SBCK_045-19b>¶
堂旣又闢諸齋増&KR0338;生徒至五六十人其在豫¶
章亦然御書閣乆圯白于郡一新之隣壤之士¶
亦相與&KR0018;笈&KR0025;君游弟子貟溢㡬数百其宰吉¶
之吉水眎民之病在於圡瘠賦重則為均稅之¶
弗均者而更新其版籍使吏蠹亡所容&KR0010;艱食¶
為請粟于常平使者振業之又請于州蠲其賦¶
民貧不䏻輸者約縣計代其輸時&KR0091;提楮幣之¶
令下郡欲因以為功奉行亟疾甚它縣惕息應¶
令亡敢後君於其間獨務為安靖以便民郡文¶
書朝夕下君弗爲動幕府有移書鐫誚者君報¶
<pb:KR4d0306_SBCK_045-20a>¶
之曰某書生知奉法循理而巳寜忤上官以譴¶
去不敢苟随也未㡬守以煩擾罷人始服君精¶
識賦粟故即縣以輸㑹安撫使領州下令俾改¶
輸于郡民病之君力争至數四事為之止縣有¶
五都各結義丁自衛時黒風群盜方熾郡將提¶
兵致討檄縣發義丁為掎角𦔳君曰義丁為郷¶
井設耳驅之以嬰劇盜猶羊禦狼也則移書具¶
言所以不可之状檄𠕅下君執如&KR0004;事亦為中¶
止縣之俗素狃于訟少不得志則徧赱諸臺或¶
請懲其&KR0057;者君曰吾之於事求其是而巳縣而¶
<pb:KR4d0306_SBCK_045-20b>¶
是臺猶縣也非是可使民有寃乎由是邑人察¶
君之心卒亦無反訟者昔子貢問有一言可以¶
終身行之者子曰其恕乎巳所不欲勿施於人¶
夫不以所悪者加人而以所欲者及人此所謂¶
絜矩之道也絜者何以此度彼之謂也大學之¶
義不明汲汲自謀者知有我而已牣已之室雖¶
剥民之廬弗問也豢巳之欲雖朘民之膚弗䘏¶
也以君之學其&KR0014;卓然有見如此使得位焉而¶
盡行所志則功利之及物其可勝旣邪君之始¶
仕得寜海尉後嘗分教金陵皆以内囏不及上¶
<pb:KR4d0306_SBCK_045-21a>¶
晩得倅呉門又不幸未至而𣳚其將𣳚也猶以¶
學之所得者為&KR0025;子言之俾勿忘其亦可哀也¶
已君生於紹興甲戌八月二十八日其終也寔¶
嘉定丁丑五月二十四日明年七月八日窆于¶
瑞安縣崇泰郷漁潭之嶼夫人髙氏宣仁后族¶
也三子志崈以君致仕恩今為&KR0025;事郎建陽縣¶
尉志行志修三女承奉郎薛師憲&KR0025;政&KR0048;丘吉¶
老其壻也季未行君旣葬若干年而志崈始以¶
盤洲叟徐君寓所狀事實来謁銘予雖禾悉君¶
為人而惟盤洲之言可徴故予之銘而弗辭其¶
<pb:KR4d0306_SBCK_045-21b>¶
世系見於水心葉公所為考君之誌者今不載¶
銘曰¶
　　蓄之&KR0073;狹其施嗇諸躬後之詒¶
　　　通判廣州呉君墓誌銘¶
君名懿徳字夏卿予之母黨也嘉定中教授古¶
英州州闕守連帥楊公長孺命公攝焉予自泉¶
山遺之書勉以四事曰清心潔巳奉法愛民君¶
不以為迂旣力行之又播之歌詩楊公與部使¶
者以下屬和者甚衆大抵謂君能不&KR0018;予言後¶
十餘載君知玉山縣去予居財數舎治聲日聞¶
<pb:KR4d0306_SBCK_045-22a>¶
不幸甫滿&KR0010;以䜛去官未㡬得邑廣之新㑹又¶
不幸甫滿&KR0010;遇疾以終孤友直奉柩来歸過予¶
里吊哭外問在南時行事顚未交直泣曰有尚¶
書崔公所述在出以示予其畧曰君之来古岡¶
也縣無正官乆弊端如毛民狃于訟吏黷于貨¶
賄且瀕海盜多弗可制君自力不辟寒暑事亡¶
細鉅必親凢罷行眡理當否徃時新令至蜑戸¶
有給由銭受訴牒有醋息銭君一切罷去凢仕¶
族之流寓與惸獨顚連而亡告者禀其食春賦¶
貧人銭粟夏則和藥施之雖溝澮亦時濬治其¶
<pb:KR4d0306_SBCK_045-22b>¶
誠於為民皆此𩔗君素守㢘介歴官三十稔求¶
田問舎不少槩諸心忍死一貧雖啼號弗之䘏¶
將𣳚前二日書之冊曰平生薄宦甘受凍飢一¶
介弗取一毫不欺此其絶筆也君始至祠晉刺¶
史呉公于縣之東將以勵来者君旣殁邑人謂¶
其清白可尚遂配祠焉此皆崔公所叙云爾自¶
古者銘鼎之制變而為碑碣誄狀繇一命以上¶
苟絲粟可記必託之文以傳其弊也有葩華而¶
亡根實惟有徳君子其言如金石然後可信弗¶
誣若崔公者非所謂有徳者邪予嘗評當世㢘¶
<pb:KR4d0306_SBCK_045-23a>¶
節士以崔楊二公為&KR0091;首君之攝守也楊公許¶
之其宰邑也崔公又許之是豈苟然者邪士生¶
死窮逹有定命雖不幸不遇以死而幸𫉬知於¶
當世之賢一賢者之譽與百庸人之毁其榮辱¶
為如何闇黯於一時而昭白於後世其重輕爲¶
如何嗚呼君其亡憾也巳君世家處之慶元曽¶
祖某祖某父某承務&KR0048;君嘉泰二年進士主汀¶
州蓮城簿復州録事參軍遂分教于英換尚書¶
左銓歴二邑辟通判廣州而君不及拜矣年六¶
十二以紹定元年十月日卒官止奉議郎娶某¶
<pb:KR4d0306_SBCK_045-23b>¶
氏先君若干年卒子友直友㳟友諒皆能世其¶
學三年八月壬午葬君竹林山之原銘曰¶
　　越嶺喪清&KR0006;濁世之常貪泉一酌&KR0006;千載¶
　　猶香君胡為&KR0006;獨侑食萬鐘可有&KR0006;此不¶
　　易得後有考&KR0006;眡斯石¶
　　　仙都大夫李君墓誌銘¶
始予在三山聞同年李肖望友人黄仲玉皆號¶
為長者家仲玉居城東其五世祖以寛垕樂施¶
予得是名閭里間肖望之先亦然二家故婣戚¶
也李氏世為儒至肖望始起蒿萊列紳笏視秩¶
<pb:KR4d0306_SBCK_045-24a>¶
尚書郎以終仲玉雖老于布衣有子曰朴遂由¶
膠庠冠天下士天之報施善人亦不誣巳仲玉¶
之殁也予銘之越十餘年而肖望殁李氏又以¶
為請眡其狀則仲玉子廷魁之所為也予之善¶
肖望如善仲玉銘其可辭肖望名起渭其先唐¶
刺史頻遺愛在建旣殁民奉嘗之後其冑裔派¶
居于福為某縣人有諱堯者始以長者稱堯生¶
寔寔生&KR0022;直&KR0022;直生暘暘生鈞凢五世矣而長¶
者之稱如一於是肖望生焉考君嘗自言吾家¶
世種徳㑹當有興者故以起巖名其長子次即¶
<pb:KR4d0306_SBCK_045-24b>¶
肖望也肖望㓜苦學夜不解帶旦不頮水者數¶
年十一&KR0014;屬文逾冠入太學未㡬擢慶元五年¶
第後六載伯氏亦&KR0071;登焉迨肖望陞朝考君絫¶
贈朝散大夫母王氏封冝人肖望之仕也歴澧¶
州戸曹教授辰州安豊令就知縣事其為人沈¶
靖端肅平居不苟發一言至分義所當為無劇¶
易必盡力廼止辰故夜&KR0048;&KR0038;士弗&KR0570;文藝愽士¶
舎距學逺師弟子不相親肖望斥校士所得合¶
俸餘更剏之始朝夕與士接安豊地極邊時兵¶
革甫息四野多遺骸肖望行營髙燥地使瘞之¶
<pb:KR4d0306_SBCK_045-25a>¶
招輯流民来歸者日相踵茅櫩竹屋易以瓦木¶
地主力不給者官與為之聽民輸僦直以居繇¶
是井邑寢還其舊&KR0010;當郊奉常符下共鹿腊肖¶
望念民罷未盡紓則以詩諷于朝之知巳者事¶
得寢縣故無城軍興時守寓治焉畚圡為郛草¶
創甚然卒頼以完至是復頺圯肖望請自力興¶
築兵民之即事者禀食有差冬而作洎春而息¶
農無違時&KR0229;不告病越三年城成部使者帥守¶
&KR0071;以聞詔改宣教郎仍領邑先時戍卒散處編¶
氓間人病其擾至是昉為新營軍民不相雜咸¶
<pb:KR4d0306_SBCK_045-25b>¶
便安之㑹朝命糴粟實邉肖望&KR0055;懲科配諸弊¶
行以不擾未㡬邉儲告實益出公銭市其嬴豫¶
為振䘏備明年大旱蝗為糶粟之所十有二以¶
便民又貸賈人金使四出招糴訖事得無殍死¶
自旁郡流離来者亦頼以全㑹新太守至入吏¶
言常賦外徴求甚急肖望力争數四怫守意遂¶
匄崇道祠官以歸浮&KR0009;僧藍朝饘莫粥澹如也¶
後數&KR0010;築屋城東時時召親友舉觴賦詠或道¶
古今談性命以為樂改奉仙都祠紹定三年閠¶
二月始屬疾顧家人曰死生夜旦爾何怛為以¶
<pb:KR4d0306_SBCK_045-26a>¶
正大忠孝四言勵其子俾有立三月甲午正&KR0109;¶
危坐而逝年五十九官朝奉大夫肖望性至孝¶
始居考君䘮年尚少毁瘠㡬骨立及母夫人終¶
垂老矣悲慕不减少時人以為難嘗校士靖州¶
靖守方𣵀民爲兵雖仕族不免肖望為歌詩以¶
諷守媿而止將終前一日聞鄰境民𢦤於盗屍¶
流蔽江為書白府帥匄掩藏之其辭酸楚甚不¶
果上嗚呼肖望之所存如此其不謂之長者邪¶
迹其家世以種徳澤物為心顧所施不出州里¶
至肖望推逹之稍宏矣而功利又不過一縣君¶
<pb:KR4d0306_SBCK_045-26b>¶
子惜之然士之&KR0108;窮約躋貴盛者不少波流滔¶
滔易以溺人&KR0059;欲弘而徳義少徃徃反媿其先¶
是軒冕之華不若布&KR0330;之陋肖望之仕雖不大¶
烜赫於時然終其身不失長者家灋是可書也¶
巳妣某氏封冝人子文叔將仕郎方叔受遺澤¶
肖望平生善著譔有易說中庸大學要語春秋¶
集解諷誦詩時政書與雜論著合百餘卷蔵扵¶
家方疾&KR0068;時文叔自都還未至婦某氏刃股肉¶
粥而進人謂肖望之道行於家雖女子亦知孝¶
云銘曰¶
<pb:KR4d0306_SBCK_045-27a>¶
　越城東南山陽山忽蒼水悠長仙都君此其¶
　藏世長者名芬薌嗟後人無或忘¶
　　夫人蔡氏墓誌銘¶
夫人蔡氏故朝請大夫直敷文閣淮南轉運副¶
使劉公諱彦融之婦奉直大夫知吉州諱萬樞¶
之配今朝散郎知邵武軍兼福建路招捕使司¶
參議官遂之母絫封太令人年七十嘉定十六¶
年十二月壬午殁于當𡍼縣舎明年二月壬申¶
合葬于金壇縣西五十里白水塘吉州使君之¶
兆遂等屬余銘其墓時方竢罪湘閫弗克為旣¶
<pb:KR4d0306_SBCK_045-27b>¶
而歸卧故山衰病連&KR0010;又未克為紹定三年遂¶
守樵川明年以擅誅劇賊自劾于朝匃罷去則¶
以書来諗曰遂之母弃諸孤九年矣而墓道至¶
今亡辭以刻今將歸覲松楸苟不得銘何以慰¶
吾母於地下敢拜手請予於是矍然曰此某之¶
辠也退而閱其事状則丹陽劉公宰所篹次劉¶
公天下士也其於夫人言行反復咏嘆以為世¶
所甚難者豈夸也㢤盖夫人莆田忠惠家女曽¶
大考曰袤宣徳郎於忠惠爲弟大考曰覲承務¶
郎當崇觀間父子相戒以勿仕士髙仰之考曰¶
<pb:KR4d0306_SBCK_045-28a>¶
樗朝奉大夫知梅州始自莆徙蘇常之境以居¶
紹興中佐使者行經界法人頼其利至今夫人¶
性篤孝六&KR0010;居梅州喪摧毁如成人事母沈夫¶
人動静必偕及歸夫家時舅姑皆先殁&KR0010;時薦¶
饗事細大必親遇諱日必戚以是終其身平居¶
無戯言惰色坐不傾𠋣行不踐閾自奉菲甚服¶
餙少珍異輙櫝而蔵之至常所服御雖故弊弗¶
之弃曰死必以附我使君好仁而篤扵義凢内¶
外親之孤且窮者收䘏之其可教者館師以授¶
之業女不&KR0014;適人者予之資令無失時夫人奉¶
<pb:KR4d0306_SBCK_045-28b>¶
承惟謹敷文之伯父禮部公有女老而&KR0660;使君¶
迎寘之家夫人以婦禮事之迄其終不懈使君¶
之元配曰范氏夫人實為&KR0071;室而拊其二子若¶
已生女長無以嫁夫人傾奩以嫁若是者葢不¶
可殫書使君有友曰趙君善擇清介亮直夫人¶
常以過&KR0025;䟽數驗使君之徳進否毎二君相與¶
欵宻夫人喜見顔色曰庻乎其納夫子於善而¶
儆其失也否則欿然以為憂諸子㓜時夫人夜¶
課誦讀苟未精熟夫人亦不寢所取師友必四¶
方文學行&KR0105;士膳飲皆親眡具遂年十四與江¶
<pb:KR4d0306_SBCK_045-29a>¶
東薦書夫人無喜色既而言者繆於風聞夫人¶
亦不愠後二子踵世科人皆艶之言者亦媿嘆¶
夫人曰未也决科士之常&KR0071;是正應學耳嘗語¶
諸子仕以㢘為本㢘以儉為基及諸子志尚日¶
髙文字日工又戒之曰毋近名毋弊精神於蹇¶
淺又曰閱人多矣昔富貴者今安在顧自立何¶
如耳遂始佐江淮閫畫夫人曰兵政&KR0038;安危汝¶
其勉諸後與江東振饑夫人又曰荒政民死生¶
汝不可以忽遂之宰當𡍼也值夫人生旦自守¶
以下咸致賀㑹大水夫人蹙然曰天變如此汝¶
<pb:KR4d0306_SBCK_045-29b>¶
有社有民毋以吾故樂飲當𡍼之政如古循吏¶
人謂母訓實然此不惟今女子所難雖古賢婦¶
猶難之也遂方妊母時乳毉眡之曰女也吾有¶
術可轉女為男夫人恚曰男女定分豈智巧可¶
移斯言何為至扵我亟白使君斥之而夫人竟¶
生男里人有假神祠以賈利者相扇蕩為土木¶
偶未閱月凢用器悉備它所興造費以千萬計¶
將卜日迎寘&KR0394;宫儀衞率倣生者遂以姦訛亂¶
俗亟為書白府縣禁止之羣小&KR0059;&KR0060;聚謀意夫¶
人可撼以福禍至有欲潜伏後園為㓜恠者夫¶
<pb:KR4d0306_SBCK_045-30a>¶
人曰神果聦明正直豈加禍非辜不然是&KR0075;昏¶
之&KR0017;爾不斥奚為遂以是勇徃弗顧卒斧其像¶
火其器榜笞其人而圡木竟不&KR0014;神嗚呼學至¶
扵知天命與&KR0017;神之情状極矣夫人以男女為¶
定分不肯試乳媪之　以僥倖萬一非知天命¶
者䏻之乎謂正直之神不妄加禍於人而&KR0075;昏¶
之&KR0017;不足事非知&KR0017;神之情狀者䏻之乎世衰¶
教熄雖號為薦紳儒者徃徃溺心於詭幻冀福¶
於𠖇漠以故異端熾而正灋泯舉世倀倀焉莫¶
之適歸夫人生長閨闥未嘗&KR0025;師友講問學而¶
<pb:KR4d0306_SBCK_045-30b>¶
見理明信道篤廼如此使爲男子任當世事則¶
所謂貧賎不移威武不屈者其必優爲之此不¶
惟古賢婦所難雖士君子猶難之也易以坤爲¶
妻道人知一於柔順而巳先儒發之曰非徤無¶
以配乾也故古之賢婦雖以婉嫕淑惠爲本至¶
其所立有烈文夫不&KR0014;爲者非剛與明其孰䏻¶
之若夫人者非所謂剛且明者邪夫人六子曰¶
適早逝曰逄故溧水主簿二人皆范出次即遂¶
曰遜今爲某官曰近曰選皆世其學女四人某¶
官某官某官其壻也一出爲某氏女孫六人予¶
<pb:KR4d0306_SBCK_045-31a>¶
與朝散君嘗僚金陵見其識髙志逺有綜理事¶
物之材而學則未巳也及来樵陽當宼亂方殷¶
環數百里莽爲虵豕之藪人所憚行君獨匹馬¶
西馳布宣天子徳意收拾其人於流徙蕩析中¶
近能立官府保生聚又以便冝揃除鉅盜去東¶
南數十年禍本夫人於是乎有子矣是則冝銘¶
銘曰¶
　　柔順以立本剛明以致用然後爲婦徳之¶
　　全懿㢤夫人其識卓然故誘之以所欲不¶
　　能惑脅之以所畏不&KR0014;遷人皆曰難我則¶
<pb:KR4d0306_SBCK_045-31b>¶
　　易旃彼淵可田彼陵可川我為斯銘百世¶
　　弗諼¶
西山先生眞文忠公文集卷第四十五¶
