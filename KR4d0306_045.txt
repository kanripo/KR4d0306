# -*- mode: mandoku-view -*-
#+TITLE: 西山文集
#+DATE: 2015-09-23 10:24:27
#+PROPERTY: JUAN 45


四十五¶
　　　　　　　　　　　　宋　真德秀　撰
　　墓誌銘¶
　　　少保成國趙正惠公墓誌銘¶
嘉定五年九月戊寅日昭信軍節度使開府儀¶同三司
致仕趙公薨有司以遺奏聞上震悼不¶御朝二日詔贈
少保追封成國公太常考功行¶諡曰正惠某嘗執筆太
<pb:KR4d0306_WYG_045-1b>
史獲觀先朝故事葢我¶祖宗以來優禮近屬凡隱卒崇
忠之典眡庶姓¶皆有加然考其所以易名者則與外朝
公卿異¶非恭榮康僖則修簡靖裕而已豈皇族不皆任<md:KR4d0306_SBCK_045-1b>¶以事其賢不暴於衆人耳目邪抑雖多賢而其¶德與才
卓然可與元老鉅臣參時錯立者亦不¶多有也故皇族
之諡忠則僅有正則絶無近時¶丞相忠定公蓋得於僅
有而少保正惠公則得¶於絶無者也亦可謂哀榮之尤
者矣忠定公嘗¶秉大政决大䇿功名之盛霆震電耀而
<pb:KR4d0306_WYG_045-2a>
正惠公¶陳力于外曾未及正廟堂運樞極不獲盡究於¶
天下然士大夫以其存否為世重輕者蓋五嶽¶四鎮初
不見其有運動之迹於天地間大施行¶大變化若不相
涉而屏蔽風氣吐内雲霧蓋亦<md:KR4d0306_SBCK_045-2a>¶天地之所倚以立者要
不可徒論其迹也然則¶正惠公之薨而聞之者莫不出
涕以悲其有以¶哉公以淳熙丁未進士調福州司戸叅
軍用薦¶者陞從政郎監行在草料場江南東路轉運司¶
幹辦公事又用薦者改宣教郎通判太平州知¶饒州直
<pb:KR4d0306_WYG_045-2b>
秘閣提舉江西常平茶鹽事進直煥章¶閣提㸃本路刑
獄公事未上改轉運判官以官¶糴如㫖陞一秩仍減磨
勘攝安撫使尋除秘閣¶修撰正為安撫使兼漕事進龍
圖閣待制知平¶江府以治行進煥章閣直學士居有頃
以顯謨<md:KR4d0306_SBCK_045-2b>¶閣直學士知太平州以疾丐祠官除端明殿學¶
士提舉隆興府玉隆萬夀宫告老拜昭信軍節¶度使開
府儀同三司致仕公性簡重不妄言笑¶自少勇于學以
逺大自期初為戸掾郎采古歴¶代與先朝名公之有惠
<pb:KR4d0306_WYG_045-3a>
愛及民者輯為編書置¶左右朝夕觀焉以自程府帥趙
忠定公每委以¶事度可必盡力度不可必盡言忠定公
薦其才¶後帥林公枅彊毅難犯獨為公降色辭其後提¶
㸃刑獄辛公弃疾攝帥事厲威嚴輕以文法繩¶下官吏
惴栗惟恐奉教條不逮得譴公終始據<md:KR4d0306_SBCK_045-3a>¶正不為屈候官
石門鄉田賦視他鄉特重公會¶郡計之嬴足以當其入
乃白帥奏輕之使與他¶鄉等其為幹官前後事兩使者
一以盡誠不阿¶為舉職使者每欲以親民薦公公輙推
<pb:KR4d0306_WYG_045-3b>
與同官¶之賢者皆徧及乃受薦改秩佐郡郡守雅知公¶
一郡事悉參決守不自行一事後太守至瞢未¶相悉頗
疑侵守權取郡事凡公所參决者視之¶縱中經衡中緯
無一繆戾可指乃自咎知公晚¶牢城營有逃者本彊盗
也捕得守鋭欲斬之公¶亟白守於法彊盗特貸命而復
逃亡七日不獲<md:KR4d0306_SBCK_045-3b>¶者斬今雖彊盗非特貸命與法不相應
守無以¶奪逃者得不死其知饒州州民多喜訟公一見¶
即察其情偽先諭以理後裁以法勝者悦負者¶愧喜訟
<pb:KR4d0306_WYG_045-4a>
之俗為少衰饒為州歲入田租十二萬¶皆輸大農謂之
上供而官兵米月為七千石皆¶取給其入之嬴其後郡
計日蹙民輸官租度支¶上供即彊民輸錢及兵廩不繼
乃糴旁郡軍人¶鶴伺水涯吏乗為姦米多濕惡公皆正
之俾不¶復輸錢而官兵之需取之境内蓋有餘而積者¶
數萬石他歲饑用以振民全活甚衆諸邑積逋<md:KR4d0306_SBCK_045-4a>¶一切蠲
之責可輸者邑皆競輸不敢後去之日¶百姓縫綵為旗
以送者數十里不絶肖象于三¶賢堂祠焉江西饑公為
<pb:KR4d0306_WYG_045-4b>
常平使者是時權臣動¶兵悉以常平粟餉軍在在皆空
囷公丐錢于朝¶為糴本而預度州縣積貯與民之不能
自食者¶若干官糴米以給會新城亡賴民謬曰貸糧持¶
挺横甚者白晝發倉亡所忌公行部且檄州縣¶速振贍
之毋啓盗端然後檄巡尉捕首惡正其¶辠部内帖息為
轉運判官以所部十一州公量¶不同大抵侈入而儉出
乃取文思斛下諸州禁<md:KR4d0306_SBCK_045-4b>¶毋得增損出内以平朝廷歲糴
江西米百萬曩¶時官靳其價而科抑大家使先輸米乃
<pb:KR4d0306_WYG_045-5a>
受直于¶官公先予錢後取米民以不擾帥江西會黑風¶
峒羅世傳冦鈔郴衡間而峒近吉之龍泉郴衡¶湖南部
内州而吉江西州也先是湖南曰必討¶捕江西曰必誘
降賊陽為聽命而首鼠顧望持¶兩端公至則乞與湖南
犄角致討峒中糧素乏¶並峒之民隂以米資冦故賊得
倔彊山谷間公¶下令有以米予賊者以軍法從事賊乏
食始乞¶降明年夏青草峒冦作亟遣兵平之至秋李元<md:KR4d0306_SBCK_045-5a>¶礪冦郴陳廷佐冦南安而黑風賊隂相連為梗¶兩路兵
<pb:KR4d0306_WYG_045-5b>
寡弱數合戰數不利公絫疏求濟師詔¶遣池州副都統
許俊提兵趨龍泉公勸其持重¶養威勿爭鋒會湖南使
人來議夾攻郴吏何光¶世能道賊恃險連衡状且謂可
以計破難以力¶碎公曰即如汝所言當先誘羅世傳李
元礪自¶贖元礪獲則世傳孤亦可縛也二冦得陳廷佐¶
在吾目中矣汝能往説世傳使自歸否光世曰¶能即以
光世送許俊乃以緡錢二萬犒其軍越¶二日詔公移守
輔郡公抗疏乞留討賊不許而<md:KR4d0306_SBCK_045-5b>¶是冬峒冦次第平悉如
<pb:KR4d0306_WYG_045-6a>
公言其在平江覈財用¶出入而削凡浮費亡藝者郡多
舞文吏公至未¶及歲苗薅髪櫛官寺以清其為太平州
則朘折¶帛價使輕蠲𣙜酤額使少曰吾知其厲民乆矣¶
公在平江已病至是病益侵絫章丐閒天子猶¶惜公去
得請未行遂薨于州以七年五月壬申¶葬于平江府吳
縣穹窿山之原享年五十有八¶公諱希懌字叔和藝祖
皇帝元子燕王德昭八¶世孫也曾祖子堅故左班殿直
贈太子少保曾¶祖妣周氏贈永固夫人祖伯仁故武翼
<pb:KR4d0306_WYG_045-6b>
郎贈太<md:KR4d0306_SBCK_045-6a>¶子少保祖妣周氏贈榮國夫人繼張氏贈申國¶
夫人考師䖍故保義郎累贈太子少師妣林氏¶累贈昌
國夫人少師四子公其仲也配洪氏惠¶國夫人子男三
人與悊承務郎簽書建康軍節¶度判官㕔公事登辛未
進士第與懃與恩並國¶子監進士女三人未行公慈愛
寛和出於天性¶自少傅以來樂善好義至公而彌篤志
所欲為¶不問力之不足力所可為不計家之不足也任¶
料場時門官物故貧且無子公為率同官辦後¶事遣以
<pb:KR4d0306_WYG_045-7a>
歸得節過家悉奉餘以振親舊凡内外<md:KR4d0306_SBCK_045-6b>¶族婣昏嫁之不
及時者每任為已責其貧不能¶自存或喪不能舉佐之
不遺餘力蓋皆發於惻¶隱之心而非有所為而為之也
居官亷介自持¶惜官物如已物自奉儉質一裘不易至
十餘年¶食不兼饌内無聲色不喜珍玩自小官以至通¶
顯如一日不知而見之者以為寒士也喜讀上¶蔡謝公
論語説有會心處故於處已接物優逰¶和平而不犯燕
居家庭未嘗厲色辭而矩度整¶整兄弟間友愛備至擇
<pb:KR4d0306_WYG_045-7b>
士之賢者與子弟處讀¶書為文躬自督課以故諸子皆
嶄然自立遂世<md:KR4d0306_SBCK_045-7a>¶其科公與人交誠以盡每自謂見人為
善雖疎¶亦親如察其非正雖鄰弗覿所至究心民事日¶
常五鼓興冠服拜家廟即出視事終日不倦嘗¶言韓忠
獻勳業名位可謂盛矣猶躬簿書之勞¶以為俸入萬錢
不敢自暇吾復何德遽求安佚¶或雨暘少愆即容色愀
然飲膳為減江西旱公¶禱于麻姑山焚香既退盛服假
寐若見雲氣蜿¶蜒如龍自神所而升遂大雨人謂精誠
<pb:KR4d0306_WYG_045-8a>
所召云¶政事本於明恕而不為姑息體國憂民一心拳¶
拳勤勞盡瘁以至成疾其在當塗病中猶躬行<md:KR4d0306_SBCK_045-7b>¶勸課綜
理細務秋大閲自力而起曰國之重事¶不可不親也捐
館前三日尚渉筆書判病亟郤¶藥不肯服曰吾䝉上恩
至此年將六秩死復何¶憾無一語及其私将薨之夕有
大星隕于郡西¶十里外嗚呼跡公行事所謂正且惠者
非耶始¶公在閩受知於忠定公忠定既以謫死讒波滔¶
天士大夫能詆忠定為不忠者踵相躡進用一¶時知名
<pb:KR4d0306_WYG_045-8b>
士坐黨論斥逐亡虚日凡權臣意指所¶鄉誰敢違者公
獨薦忠定之子今江西漕崇憲¶曰此賢相子也舉天下
之禍福不足以動其中<md:KR4d0306_SBCK_045-8a>¶而易其所守非正能如是乎昔
周有公旦公奭¶以同姓之親股肱王室後世所仰慕者
莫先焉¶維忠定公戮力國事庶幾乎正惠平生每以前¶
哲自勵而用不克究中道以歿君子惜之然其¶仁足以
庇民生忠足以利社稷遺愛餘烈乆而¶見思雖周人之
於甘棠曾不是過故公之告老¶綸言褒錫稱其有召公
<pb:KR4d0306_WYG_045-9a>
分陜之風焉維聖天子¶知公之深生則寄以藩維沒則
寵以節惠揚休¶千載為宋名臣宜有聲詩銘著盛德其
孤以命¶某不得辭銘曰<md:KR4d0306_SBCK_045-8b>¶天佑我宋子孫千億有㧞其羣¶如旦如奭忠定之
忠正直之正¶他人所難矧曰同姓三百年間¶維二
宗臣曰正曰忠餘莫與倫¶抑抑成公天賦全徳如
玉之温¶如弦之直望其容貎山澤之臞¶觀其被服
環堵之儒孰知其力¶可與任重見義直前賁育非
<pb:KR4d0306_WYG_045-9b>
勇¶天子曰嘻此予宗英玉節莬符¶四方是營番川
之陽大江之滸<md:KR4d0306_SBCK_045-9a>¶穆然祥風膏以時雨有猘于嶮¶既
暴且狂公如不聞徐阨其吭¶堂堂三吳地大物衆
坐鎮如山¶聲氣弗動天子曰嘻毋久煩公¶往蒞姑
孰其寧厥躬公拜稽首¶官有常職俸日萬錢臣敢
弗力¶民雖有瘳公則已瘁維其真心¶之死靡悔大
星西流當宁震驚¶愍冊誄章極其哀榮謂仁必夀¶
胡止六袠百世之名則如皦日<md:KR4d0306_SBCK_045-9b>¶穹窿之柏為今甘
<pb:KR4d0306_WYG_045-10a>
棠勿翦勿摧¶正惠所藏<md:KR4d0306_SBCK_045-12b>¶　　　監車輅院詹君墓誌銘¶
慶元五年先皇帝始臨軒䇿天下士吾建之擢¶第者十
有四人焉崇安詹君景憲其一也景憲¶於時年甫三十
餘儀觀偉然器質方重人謂且<md:KR4d0306_SBCK_045-13a>¶將逺到者既而得清江
户曹掾以歸明年與予¶會富沙富沙之别財十四五年
而一時同登之¶士或在或亡人事之變有不可勝窮者
景憲亦¶以訃聞矣嗚呼惜哉景憲雖不幸不究其志以
<pb:KR4d0306_WYG_045-10b>
終有子樞能世其學自予執親喪詣余西山之¶麓及是
再至三至焉其講明踐履必欲以聖賢¶為指歸非他學
者比也予方悼景憲之無年而¶幸其有子樞又以銘墓
為請予尚奚辭景憲名¶淵姓詹氏其先有自固始入閩
者至武夷之下¶居焉遂為崇安人曾大父城大父恪贈
承事郎<md:KR4d0306_SBCK_045-13b>¶父冲通直郎致仕賜緋魚袋世以德誼著于其¶
鄉景憲少時奮然以學自力既壯從文公朱先¶生游得
修已治人之大致故其仕也孜孜所職¶惟恐後焉眡旱
<pb:KR4d0306_WYG_045-11a>
救饑尤極勞瘁江右俗嚚於訟¶案牘在官有數十年不
決者景憲一閲皆得其¶情凡所予奪人無異論部使者
知其材檄致幕¶府於是環十一州之民求質於有司者
必請以¶屬君曰寧為戸曹非不願他官直也秩滿用薦¶
者循儒林郎授國子監書庫官書庫列屬成均¶舊為儲
材地蓋朝廷有知景憲者將以是用君<md:KR4d0306_SBCK_045-14a>¶而親殁矣服除
差監車輅院猶前志也未上而¶景憲終焉嗚呼以景憲
之材且賢使之得志以¶有行澤之加於物也必矣而官
<pb:KR4d0306_WYG_045-11b>
不出七階年止¶五十八其不謂之命邪景憲常以博學
宏詞試¶于春官既中選而以嫌黜逐棄去不復為獨取¶
河洛數君子與文公之書以授樞曰此為學之¶本也吾
不能教汝汝其從有道者切磋講究以¶卒成吾志樞拜
受命不敢忘遂以其學講於節¶齋蔡氏昆弟蔡氏葢文
公之髙第弟子也景憲¶初葬於天然山寶慶元年十二
月壬寅改窆于<md:KR4d0306_SBCK_045-14b>¶周溪之原景憲為人温良汎愛其於鄉
鄰之誼¶尤致其篤歲小不登輙出藏粟下其估以惠困
<pb:KR4d0306_WYG_045-12a>
窮他有緩急盡力赴之如已忻慼故里閈之人¶稱思至
今然在景憲特為細事獨其教子不汲¶汲於世俗之所
騖而以明善誠身為歸此在今¶人罕有及之者然則余
之銘景憲者豈以其私¶也哉銘曰¶
科級為重軒裳為寵此今學者所共道徳¶為腴仁義為
車此今學者所迂以迪厥子古學弗講<md:KR4d0306_SBCK_045-15a>¶紛紛為人揭銘
斯丘維以昭君子之心¶
　　　林夫人墓誌銘
<pb:KR4d0306_WYG_045-12b>
雅州太守陳公雄之夫人林氏諱匹善長溪儒¶家女父
簡能工辭章不幸隱約死歸陳氏又儒¶家也兩家世相
承以詩書為奩橐禮義為簮裾¶夫人習而安焉自其幼
考妣歿少長喟然曰吾¶不及事吾父母矣有王母在吾
其可不以事父¶母者事之乎既嫁舅姑亦先歿則又喟
然曰吾¶不及生事吾舅姑矣春秋蘋繁之薦其可不躬¶
致其潔乎於是兩氏之族屬莫不以孝稱夫人<md:KR4d0306_SBCK_045-15b>¶雅州季
父死諸孤惸然有淪落憂夫人收其子¶教之若已子嫁
<pb:KR4d0306_WYG_045-13a>
其女使得所從婣舊急難至脱¶笄解髢亡恡色雅州令
萬載時有同僚甫至而¶喪明里之誅負者靡至僚之妻
莫知所處間獨¶涕泣為夫人言夫人曰吾夫視若夫昆
弟也吾¶視若娣姒也孰有娣姒之急而勿恤乎哉吾雖¶
貧有嫁時之裝在吾其為若償之卒捐其貲弗¶蘄嗚呼
世之士以學自名平居論説辨利義真¶若析毫芒至其
處辭受臨取予所較僅一絲粟¶低徊顧眡有莫能自決
者蓋意為主而志不立<md:KR4d0306_SBCK_045-16a>¶故義弗勝而利行焉心術之微
<pb:KR4d0306_WYG_045-13b>
匪剛與明未易¶自克而夫人能之其可不謂賢乎雅州
殁門户¶衰夫人亡隕穫意嘗顧二子曰汝家自先世來¶
無以貲稱者然由唐迄今數百年詩書之澤不¶斬而父
玉雪自將所以為後人計者甚薄然百¶善生於儉約衆
慝原於奢放而父之道汝政不¶薄也夫人之識及此非
賢而能之乎予觀二南¶之世禮教修明於上當時婦人
女子所易往往¶後世學士大夫所難詩人美之無侈辭
也秦漢¶以下教弛俗衰幽閨一女子稍能自整飭彤史<md:KR4d0306_SBCK_045-16b>¶
<pb:KR4d0306_WYG_045-14a>
輙夸而傳之况如夫人者豈易得耶予素厚其¶子無競
故聞夫人事甚悉無競與弟無斁皆夫¶人出力學能文
辭而無斁先夫人二十日卒女¶一適某官趙某無競居
喪甚貧然親故賻賵一¶不受曰夫人遺訓也夫人用其
夫奏得初封卒¶時年七十有五寶慶丁亥正月某日也
其葬以¶某年某月某日銘曰¶
蒼山巑岏兮清流鬱盤歸從夫君兮萬世¶之安¶
　　　宋故鄉貢進士黄君墓誌銘<md:KR4d0306_SBCK_045-17a>¶
<pb:KR4d0306_WYG_045-14b>
始予考大比試于三山得閩邑人黄仲玉文卷¶於累百
人中獨平澹有理趣曰是必佳士既訖¶事人為予言此
城東黄氏子其家以長者名數¶世矣明年予入連帥幙
府仲玉升堂拜予親自¶是日與之遊見其視詹瞭然襟
抱豁然聞人善¶不翅如在已親若故有窶貧者賙之無
不至鄰¶里有疾茍力所可救雖貧賤困篤必以身親之¶
與人謀忠而盡於是知君不惟文藝可觀而行¶誼之美
益稱其為長者家也又明年予遂登朝¶閩之士病於計
<pb:KR4d0306_WYG_045-15a>
偕之員狹也凡能操觚吮墨者<md:KR4d0306_SBCK_045-17b>¶鮮不奔走求牒於四方
予官中都八年力能為¶君營一試而君俛首鄉貢寧數
不利未嘗肯予¶謁又以知君於得喪澹然有君子之風
也君自¶少鋭于學晚益喟然以未聞道為憂日以論孟¶
自課既又博觀先賢遺言左右探索意有所得¶輙欣然
忘食至朱文公端莊存養之説黙契于¶心大書座隅以
自警勉齋黄公幹文公之髙第¶弟子也君驟從之游請
所未悟黄公亟稱之謂¶其可與適道者又益知君不以
<pb:KR4d0306_WYG_045-15b>
行義自多而用¶力於學必求詣其極而後止也未幾得
疾以嘉<md:KR4d0306_SBCK_045-18a>¶定十二年七月甲寅終于家年僅五十有一方¶
屬纊時命取新衣易之家人環侍君正襟肅容¶呼其子
曰養吾疾者莫若子婦人退又曰我死¶謹毋用浮屠法
不然是使我不得正其終也嗚¶呼非賢而能之乎或曰
以君之材而不仕以死¶為可悼也予曰仲玉之所憾豈
此耶古之君子¶娩焉孳孳斃而後已豈為利禄計哉曾
子曰而¶今而後予知免夫子張曰君子曰終小人曰死
<pb:KR4d0306_WYG_045-16a>
吾今日其庶幾乎夫全而歸之乃可言免無愧¶而死乃
可言終士之終身問學求如是而已曾<md:KR4d0306_SBCK_045-18b>¶子躬三省於前
而悟一貫於後蓋信乎其免矣¶子張之仁有所未足其
於終也果能無憾乎然¶則以仲玉之賢而死於布衣仲
玉不恨也進道¶方勤而命弗淑君子蓋深惜之君名振
龍仲玉¶字也其先自固始入閩五世祖庸輕財樂施長¶
者之稱自是始曾大父某大父某父某雖潛閟¶不耀克
以厚德世其家妣潘氏有賢行子二人¶曰樸太學生曰
<pb:KR4d0306_WYG_045-16b>
格業進士是年某月日葬君于¶横嶼之原予知仲玉者
故為之銘曰¶
昔未識子子文我評及既識子<md:KR4d0306_SBCK_045-19a>¶我懷子傾今者奈
何子藏我銘¶執筆嘅然我涕子零嗚呼傷哉¶擗抑
失聲
　　　朝請郎通判平江府事包君墓誌銘¶
君名履常字適可姓包氏孝肅公七世孫也孝¶肅世家
合肥曾孫莘徙永嘉之鴈池是為君四¶世祖祖汝家又
<pb:KR4d0306_WYG_045-17a>
徙樂清之柳市其居城之西洋¶則自君始孝肅以清節
直道為昭陵名臣後稍¶不振至君少入太學登淳熙八
年進士乙科人¶謂且大包氏矣平生力學有得於絜矩
之一言¶故其教授旴江視士之無所乎館也則首闢講<md:KR4d0306_SBCK_045-19b>¶堂既又闢諸齋增廪生徒至五六十人其在豫¶章亦然
御書閣乆圮白于郡一新之鄰壤之士¶亦相與負笈從
君遊弟子員溢幾數百其宰吉¶之吉水視民之病在於
土瘠賦重則為均税之¶弗均者而更新其版籍使吏蠹
<pb:KR4d0306_WYG_045-17b>
亡所容歲艱食¶為請粟于常平使者振業之又請于州
蠲其賦¶民貧不能輸者約縣計代其輸時稱提楮幣之¶
令下郡欲因以為功奉行亟疾甚他縣惕息應¶令亡敢
後君於其間獨務為安靖以便民郡文¶書朝夕下君弗
為動幙府有移書鐫誚者君報<md:KR4d0306_SBCK_045-20a>¶之曰某書生知奉法循
理而已寧忤上官以譴¶去不敢茍隨也未幾守以煩擾
罷人始服君精¶識賦粟故即縣以輸會安撫使領州下
令俾改¶輸于郡民病之君力爭至數四事為之止縣有
<pb:KR4d0306_WYG_045-18a>
五都各結義丁自衞時黑風羣盗方熾郡將提¶兵致討
檄縣發義丁為犄角助君曰義丁為鄉¶井設耳驅之以
嬰劇盗猶羊禦狼也則移書具¶言所以不可之狀檄再
下君執如初事亦為中¶止縣之俗素狃于訟少不得志
則徧走諸臺或¶請懲其尤者君曰吾之於事求其是而
已縣而<md:KR4d0306_SBCK_045-20b>¶是臺猶縣也非是可使民有寃乎由是邑人察¶
君之心卒亦無反訟者昔子貢問有一言可以¶終身行
之者子曰其恕乎已所不欲勿施於人¶夫不以所惡者
<pb:KR4d0306_WYG_045-18b>
加人而以所欲者及人此所謂¶絜矩之道也絜者何以
此度彼之謂也大學之¶義不明汲汲自謀者知有我而
已牣已之室雖¶剥民之廬弗問也豢已之欲雖朘民之
膚弗恤¶也以君之學其能卓然有見如此使得位焉而¶
盡行所志則功利之及物其可勝既耶君之始¶仕得寧
海尉後嘗分教金陵皆以内囏不及上<md:KR4d0306_SBCK_045-21a>¶晩得倅吳門又
不幸未至而没其将没也猶以¶學之所得者為從子言
之俾勿亡其亦可哀也¶已君生於紹興甲戌八月二十
<pb:KR4d0306_WYG_045-19a>
八日其終也實¶嘉定丁丑五月二十四日明年七月八
日窆于¶瑞安縣崇泰鄉漁潭之嶼夫人髙氏宣仁后族¶
也三子志崈以君致仕恩今為從事郎建陽縣¶尉志行
志修三女承奉郎薛師憲從政郎丘吉¶老其壻也季未
行君既葬若干年而志崈始以¶盤洲叟徐君寓所狀事
實來謁銘予雖未悉君¶為人而惟盤洲之言可徴故予
銘之而弗辭其<md:KR4d0306_SBCK_045-21b>¶世系見於水心葉公所為考君之誌者
今不載¶銘曰
<pb:KR4d0306_WYG_045-19b>
蓄之裕狹其施嗇諸躬後之詒¶
　　　通判廣州吳君墓誌銘¶
君名懿德字夏卿予之母黨也嘉定中教授古¶英州州
闕守連帥楊公長孺命公攝焉予自泉¶山遺之書勉以
四事曰清心潔已奉法愛民君¶不以為迂既力行之又
播之歌詩楊公與部使¶者以下屬和者甚衆大抵謂君
能不負予言後¶十餘載君知玉山縣去予居財數舍治
聲日聞<md:KR4d0306_SBCK_045-22a>¶不幸甫滿歲以讒去官未幾得邑廣之新會又
<pb:KR4d0306_WYG_045-20a>
不幸甫滿歲遇疾以終孤友直奉柩來歸過予¶里弔哭
外問在南時行事顛末友直泣曰有尚¶書崔公所述在
出以示予其畧曰君之來古岡¶也縣無正官乆弊端如
毛民狃于訟吏黷于貨¶賄且瀕海盗多弗可制君自力
不辟寒暑事亡¶細鉅必親凡罷行眡理當否往時新令
至蜑户¶有給由錢受訢牒有醋息錢君一切罷去凡仕¶
族之流寓與惸獨顛連而亡告者禀其食春賦¶貧人錢
粟夏則和藥施之雖溝澮亦時濬治其<md:KR4d0306_SBCK_045-22b>¶誠於為民皆此
<pb:KR4d0306_WYG_045-20b>
類君素守亷介歴官三十稔求¶田問舍不少槩諸心忍
死一貧雖啼號弗之䘏¶将没前二日書之冊曰平生薄
宦甘受凍饑一¶介弗取一毫不欺此其絶筆也君始至
祠晉刺¶史吳公于縣之東將以勵來者君既殁邑人謂¶
其清白可尚遂配祠焉此皆崔公所叙云爾自¶古者銘
鼎之制變而為碑碣誄狀由一命以上¶茍絲粟可記必
託之文以傳其弊也有葩華而¶亡根實惟有德君子其
言如金石然後可信弗¶誣若崔公者非所謂有德者邪
<pb:KR4d0306_WYG_045-21a>
予嘗評當世廉<md:KR4d0306_SBCK_045-23a>¶節士以崔楊二公為稱首君之攝守也
楊公許¶之其宰邑也崔公又許之是豈茍然者邪士生¶
死窮達有定命雖不幸不遇以死而幸獲知於¶當世之
賢一賢者之譽與百庸人之毁其榮辱¶為如何闇黯於
一時而昭白於後世其重輕為¶如何嗚呼君其亡憾也
已君世家處之慶元曾¶祖某祖某父某承務郎君嘉泰
二年進士主汀¶州蓮城簿復州録事參軍遂分教于英
換尚書¶左銓歴二邑辟通判廣州而君不及拜矣年六
<pb:KR4d0306_WYG_045-21b>
十二以紹定元年十月日卒官止奉議郎娶某<md:KR4d0306_SBCK_045-23b>¶氏先君
若干年卒子友直友恭友諒皆能世其¶學三年八月壬
午葬君竹林山之原銘曰¶
越嶺喪清兮濁世之常貪泉一酌兮千載¶猶香君胡
為兮獨侑食萬鍾可有兮此不¶易得後有考兮眎斯
石¶
　　　仙都大夫李君墓誌銘¶
始予在三山聞同年李肖望友人黄仲玉皆號¶為長者
<pb:KR4d0306_WYG_045-22a>
家仲玉居城東其五世祖以寛垕樂施¶予得是名閭里
間肖望之先亦然二家故婣戚¶也李氏世為儒至肖望
始起蒿萊列紳笏視秩<md:KR4d0306_SBCK_045-24a>¶尚書郎以終仲玉雖老于布衣
有子曰樸遂由¶膠庠冠天下士天之報施善人之不誣
已仲玉¶之殁也予銘之越十餘年而肖望歿李氏又以¶
為請視其狀則仲玉子廷魁之所為也予之善¶肖望如
善仲玉銘其可辭肖望名起渭其先唐¶刺史頻遺愛在
建既殁民奉嘗之後其胄裔𣲖¶居于福為某縣人有諱
<pb:KR4d0306_WYG_045-22b>
堯者始以長者稱堯生¶寔寔生邦直邦直生暘暘生鈞
凡五世矣而長¶者之稱如一於是肖望生焉考君嘗自
言吾家¶世種德會當有興者故以起巖名其長子次即<md:KR4d0306_SBCK_045-24b>¶肖望也肖望幼苦學夜不解帶旦不頮水者數¶年十一
能屬文逾冠入太學未幾擢慶元五年¶第後六載伯氏
亦繼登焉迨肖望陞朝考君累¶贈朝散大夫母王氏封
宜人肖望之仕也歴澧¶州户曹教授辰州安豐令就知
縣事其為人沈¶靖端肅平居不茍發一言至分義所當
<pb:KR4d0306_WYG_045-23a>
為無劇¶易必盡力廼止辰故夜郎國士弗&KR0570;文藝博士¶
舍距學逺師弟子不相親肖望斥校士所得合¶俸餘更
剏之始朝夕與士接安豐地極邊時兵¶革甫息四野多
遺骸肖望行營髙燥地使瘞之<md:KR4d0306_SBCK_045-25a>¶招輯流民來歸者日相
踵茅櫩竹屋易以瓦木¶地主力不給者官與為之聽民
輸僦直以居由¶是井邑寢還其舊歲當郊奉常符下共
鹿腊肖¶望念民罷未盡紓則以詩諷于朝之知己者事¶
得寝縣故無城軍興時守寓治焉畚土為郛草¶創甚然
<pb:KR4d0306_WYG_045-23b>
卒賴以完至是復頽圮肖望請自力興¶築兵民之即事
者稟食有差冬而作洎春而息¶農無違時役不告病越
三年城成部使者帥守¶繼以聞詔改宣教郎仍領邑先
時戍卒散處編¶氓間人病其擾至是昉為新營軍民不
相雜咸<md:KR4d0306_SBCK_045-25b>¶便安之會朝命糴粟實邉肖望深懲科配諸弊¶
行以不擾未幾邉儲告實益出公錢市其嬴豫¶為振䘏
備明年大旱蝗為糶粟之所十有二以¶便民又貸賈人
金使四出招糴訖事得無殍死¶自旁郡流離來者亦賴
<pb:KR4d0306_WYG_045-24a>
以全會新太守至入吏¶言常賦外徴求甚急肖望力爭
數四拂守意遂¶匄崇道祠官以歸浮寄僧藍朝饘莫粥
澹如也¶後數歲築屋城東時時召親友舉觴賦詠或道¶
古今談性命以為樂改奉仙都祠紹定三年閏¶二月始
屬疾顧家人曰死生夜旦爾何怛為以<md:KR4d0306_SBCK_045-26a>¶正大忠孝四言
勵其子俾有立三月甲午正襟¶危坐而逝年五十九官
朝奉大夫肖望性至孝¶始居考君喪年尚少毁瘠幾骨
立及母夫人終¶垂老矣悲慕不減少時人以為難嘗校
<pb:KR4d0306_WYG_045-24b>
士靖州¶靖守方涅民為兵雖仕族不免肖望為歌詩以¶
諷守媿而止將終前一日聞鄰境民戕於盗屍¶流蔽江
為書白府帥匄掩藏之其辭酸楚甚不¶果上嗚呼肖望
之所存如此其不謂之長者耶¶迹其家世以種德澤物
為心顧所施不出州里¶至肖望推達之稍宏矣而功利
又不過一縣君<md:KR4d0306_SBCK_045-26b>¶子惜之然士之奮窮約躋貴盛者不少
波流滔¶滔易以溺人私欲𢎞而德義少往往反媿其先¶
是軒冕之華不若布韋之陋肖望之仕雖不大¶烜赫於
<pb:KR4d0306_WYG_045-25a>
時然終其身不失長者家法是可書也¶已妣某氏封宜
人子文叔將仕郎方叔受遺澤¶肖望平生善著譔有易
説中庸大學要語春秋¶集解諷誦詩時政書與雜論著
合百餘卷藏於¶家方疾棘時文叔自都還未至婦某氏
刃股肉¶粥而進人謂肖望之道行於家雖女子亦知孝¶
云銘曰<md:KR4d0306_SBCK_045-27a>¶越城東南山陽仙都君此其¶藏世長者名芬薌嗟後人
無或㤀
<pb:KR4d0306_WYG_045-25b>
　　　夫人蔡氏墓誌銘¶
夫人蔡氏故朝請大夫直敷文閣淮南轉運副¶使劉公
諱彦融之婦奉直大夫知吉州諱萬樞¶之配今朝散郎
知邵武軍兼福建路招捕使司¶參議官遂之母累封太
令人年七十嘉定十六¶年十二月壬午殁于當塗縣舍
明年二月壬申¶合葬于金壇縣西五十里白水塘吉州
使君之¶兆遂等屬余銘其墓時方竢罪湘閫弗克為既<md:KR4d0306_SBCK_045-27b>¶而歸卧故山衰病連歲又未克為紹定三年遂¶守樵川
<pb:KR4d0306_WYG_045-26a>
明年以擅誅劇賊自劾于朝匃罷去則¶以書來諗曰遂
之母棄諸孤九年矣而墓道至¶今亡辭以刻今將歸覲
松楸茍不得銘何以慰¶吾母於地下敢拜手請予於是
矍然曰此某之¶辠也退而閲其事狀則丹陽劉公宰所
纂次劉¶公天下士也其於夫人言行反復咏嘆以為世¶
所甚難者豈夸也哉葢夫人莆田忠惠家女曾¶大考曰
袤宣德郎於忠惠為弟大考曰覲成務¶郎當崇觀間父
子相戒以勿仕士髙仰之考曰<md:KR4d0306_SBCK_045-28a>¶樗朝奉大夫知梅州始
<pb:KR4d0306_WYG_045-26b>
自莆徙蘇常之境以居¶紹興中佐使者行經界法人賴
其利至今夫人¶性篤孝六歲居梅州喪摧毁如成人事
母沈夫¶人動靜必偕及歸夫家時舅姑皆先殁歲時薦¶
饗事細大必親遇諱日必戚以是終其身平居¶無戱言
惰色坐不傾倚行不踐閾自奉菲甚服¶飾少珍異輙櫝
而藏之至常所服御雖故敝弗¶之棄曰死必以附我使
君好仁而篤於義凡内¶外親之孤且窮者收䘏之其可
教者館師以授¶之業女不能適人者予之資令無失時
<pb:KR4d0306_WYG_045-27a>
夫人奉<md:KR4d0306_SBCK_045-28b>¶承惟謹敷文之伯父禮部公有女老而嫠使君¶
迎寘之家夫人以婦禮事之迄其終不懈使君¶之元配
曰范氏夫人實為繼室而拊其二子若¶已生女長無以
嫁夫人傾奩以嫁若是者蓋不¶可殫書使君有友曰趙
君善擇清介亮直夫人¶常以過從疏數驗使君之德進
否每二君相與¶欵宻夫人喜見顔色曰庶乎其納夫子
於善而¶儆其失也否則欿然以為憂諸子幼時夫人夜¶
課誦讀茍未精熟夫人亦不寢所取師友必四¶方文學
<pb:KR4d0306_WYG_045-27b>
行誼士膳飲皆親視具遂年十四與江<md:KR4d0306_SBCK_045-29a>¶東薦書夫人無
喜色既而言者繆於風聞夫人¶亦不愠後二子踵世科
人皆艷之言者亦媿嘆¶夫人曰未也決科士之常繼是
正應學耳嘗語¶諸子仕以亷為本亷以儉為基及諸子
志尚日¶髙文字日工又戒之曰毋近名毋弊精神於蹇¶
淺又曰閲人多矣昔富貴者今安在顧自立何¶如耳遂
始佐江淮閫畫夫人曰兵政國安危汝¶其勉諸後與江
東賑饑夫人又曰荒政民死生¶汝不可以忽遂之宰當
<pb:KR4d0306_WYG_045-28a>
塗也值夫人生旦自守¶以下咸致賀會大水夫人蹙然
曰天變如此汝<md:KR4d0306_SBCK_045-29b>¶有社有民毋以吾故樂飲當塗之政如
古循吏¶人謂母訓實然此不惟今女子所難雖古賢婦¶
猶難之也遂方妊母時乳毉視之曰女也吾有¶術可轉
女為男夫人恚曰男女定分豈智巧可¶移斯言何為至
於我亟白使君斥之而夫人竟¶生男里人有假神祠以
賈利者相扇蕩為土木¶偶未閱月凡用器悉備他所興
造費以千萬計¶將卜日迎寘梵宫儀衞率倣生者遂以
<pb:KR4d0306_WYG_045-28b>
姦訛亂¶俗亟為書白府縣禁止之羣小私竊聚謀意夫¶
人可撼以福禍至有欲潛伏後園為幻怪者夫<md:KR4d0306_SBCK_045-30a>¶人曰神
果聰明正直豈加禍非辜不然是淫昏¶之鬼爾不斥奚
為遂以是勇往弗顧卒斧其像¶火其器搒笞其人而土
木竟不能神嗚呼學至¶於知天命與鬼神之情狀極矣
夫人以男女為¶定分不肯試乳媪之術以僥倖萬一非
知天命¶者能之乎謂正直之神不妄加禍於人而淫昏¶
之鬼不足事非知鬼神之情狀者能之乎世衰¶教熄雖
<pb:KR4d0306_WYG_045-29a>
號為薦紳儒者往往溺心於詭幻冀福¶於冥漠以故異
端熾而正法泯舉世倀倀焉莫¶之適歸夫人生長閨闥
未嘗從師友講問學而<md:KR4d0306_SBCK_045-30b>¶見理明信道篤廼如此使為男
子任當世事則¶所謂貧賤不移威武不屈者其必優為
之此不¶惟古賢婦所難雖士君子猶難之也易以坤為¶
妻道人知一以柔順而已先儒發之曰非健無¶以配乾
也故古之賢婦雖以婉懿淑惠為本至¶其所立有烈丈
夫不能為者非剛與明其孰能¶之若夫人者非所謂剛
<pb:KR4d0306_WYG_045-29b>
且明者邪夫人六子曰¶適早逝曰逢故溧水主簿二人
皆范出次即遂¶曰遜今為某官曰近曰選皆世其學女
四人某¶官某官某官其壻也一出為某氏女孫六人予<md:KR4d0306_SBCK_045-31a>¶與朝散君嘗僚金陵見其識髙志逺有綜理事¶物之材
而學則未已也及來樵陽當冦亂方殷¶環數百里莽為
虵豕之藪人所憚行君獨匹馬¶西馳布宣天子德意収
拾其人於流徙蕩析中¶近能立官府保生聚又以便宜
揃除鉅盗去東¶南數十年禍本夫人於是乎有子矣是
<pb:KR4d0306_WYG_045-30a>
則宜銘¶銘曰¶
柔順以立本剛明以致用然後為婦徳之¶全懿哉夫人
其識卓然故誘之以所欲不¶能惑脅之以所畏不能遷
人皆曰難我則<md:KR4d0306_SBCK_045-31b>¶易旃彼淵可田彼陵可川我為斯銘百
世¶弗諼¶
　　　國子監主簿李公墓誌銘
上更化改元之八年春洎夏不雨詔中外薦紳言天下
事國子錄三山李公讀詔慨然即日條六事以獻其一
<pb:KR4d0306_WYG_045-30b>
謂臣觀今日之患大抵忠厚變於刻深老成奪於新鋭
公言鬱於偏是逺謀沮於近功循習成風恬不自覺追
勒編竄先朝所以處巨姦今州縣吏小有詿誤輙從重
典故侯宿將宣勤守禦不無尺寸功一旦以財物失陷
嬰峻罰知之者以為當罪不知者以為寡恩願下寛大
書滌除苛習毋以小愆傅重比毋以一𤯝棄前功其二
謂鐵錢輕而兩淮之貧民怨鹽法變而江淛之富民怨
新楮之令嚴而天下之民胥怨又言安邊一司提領非
<pb:KR4d0306_WYG_045-31a>
人為民鉅害願損其額削厚斂之無名者還簿錄之非
辜者其三謂湖上賜園所以優戚里之恩而用功太繁
闢地太廣中宫知民疾苦本以節儉輔聖德隂鄧懿親
制節謹度人所共知不當以是累其美其四謂宣政間
道教興行至有號為女真者當時以為金據中原之兆
比年此風復熾實蕃有徒出入邃嚴恬弗呵禁甚者凌
轢官府闗節通行黄冠之徒隂怙其勢豪奪民田官吏
相視雖號為有風力者亦閣筆而莫敢決願以宣政為
<pb:KR4d0306_WYG_045-31b>
鑒嚴左道之禁杜私謁之門則宫闈肅官府正矣其五
謂苞苴之行眡昔雖曰小異然將佐陞差以締結游揚
而得守牧論薦以夤緣挾持而取是視賄爾又天府帑
藏大半耗於供餽諸軍亦然是以州郡不免侵漁主將
易至掊尅槌剥之慘怨咨生焉願詔大臣戒敇中外勵
清白之操杜賄賂之源庶幾寛民力弭兵怨其六謂讒
説巧言虞周不免特貴吾無可乘之間爾禍漢者江充
禍唐者李輔國然使武帝明皇本無隙可投彼亦何所
<pb:KR4d0306_WYG_045-32a>
肆其巧哉願銷讒言固邦本實宗社無疆之休時上封
事者以千百數其言懇激切至為中外傳誦者財十餘
人而公與焉未幾奏事殿中又言宫僚之謹柬所以輔
成儲德今主鬯元良令聞日新僚屬勸講義理日益然
端人正士進見之時寡而便嬖&KR0591;御親昵之時多市井
富民稍有夤緣皆得竄名補授且彼非素知書者而使
日娛左右臣未見其益又言太尉古三公官間者貴戚
未聞有横草勞輙寘右階極品非所以勵有功者又謂
<pb:KR4d0306_WYG_045-32b>
宦寺與政事内帑付私人非我朝令典聞者壯之公名
冲字道卿世儒家自其諸父遷仲先生某與其子北海
先生某皆以經行為學者師公少從父兄間磨礲灌浸
韜負日宏晚試南宫有司得其所賦驚喜以為有制誥
體擢寘上游知公者謂其詞藻絶人而已平居接物和
氣薰然與人語若不出諸口見者又不過以樂易君子
目之迨其奉明詔對清光論奏偉然雖宿以剛鯁名者
有弗迨然後知公之所藴蓋有未易涯者公慶元五年
<pb:KR4d0306_WYG_045-33a>
進士為汀州司戸叅軍浙東路提㸃刑獄司幹辦公事
辟淮東幕府今四川制置使侍郎崔公與之薦于朝故
端明殿學士李公大性又以公應詔大臣得其籌邊十
議嘉之遂擢錄國子越二年始遷本監簿匄外未獲而
公病矣以某年某月某日終于臨安年六十有八公之
先自固始入閩為侯官人曾祖某某官父某贈某官娶
張氏封某實同縣某人之女有賢行後公二年卒以某
月某日合葬于某山某原二子曰遇國子生曰某登某
<pb:KR4d0306_WYG_045-33b>
年第今為南雄州教授皆雋異不羣人謂公為有後云
銘曰
嘿于庭譁于朋夫誰弗能平居呐然有疏萬言維公之
賢晩官于朝僅再遷獨抱姱節歸其全勒銘斯丘億載
傳
　
　
　西山文集巻四十五¶
<md:KR4d0306_SBCK_046-1a>¶
<pb:KR4d0306_WYG_046-1a>
欽定四庫全書
　西山文集巻
