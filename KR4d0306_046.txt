# -*- mode: mandoku-view -*-
#+TITLE: 西山文集
#+DATE: 2015-09-23 10:24:27
#+PROPERTY: JUAN 46


四十六¶
　　　　　　　　　　　　宋　真德秀　撰
　　墓誌銘¶
　　　朝奉大夫賜紫金魚袋致仕滕公墓誌銘¶
乾道淳熙間子朱子倡道南方海内學士至者¶雲集
新安滕公徳粹時甚少與弟徳章奉其尊¶君之命以
書自通而謁教焉子朱子復之曰夫¶學者患不知其
<pb:KR4d0306_WYG_046-1b>
歸趣與其所以蔽害之者是以¶徘徊岐路而不知所
從入今足下既知程氏之¶學不異於孔孟之傳而讀
其書矣又知科舉之¶奪志佛氏之殊歸皆不足事則
亦循是而定取<md:KR4d0306_SBCK_046-1b>¶舍焉耳復何疑而問於僕邪意者於
其所欲去¶者未能脱然於胷中所欲就者又雜焉並
進不¶無貪多欲速之意是以雖知其然而未免有茫¶
然無得之歎耳足下誠若有志則願暫置於彼¶而致
精於此取其一書自首至尾日之所玩不¶使過一二
<pb:KR4d0306_WYG_046-2a>
章心念躬行若不知復有他書如是¶終篇而更受業
焉漸涵之乆心定理明將有以¶自得之矣論語一書
聖門親切之訓程氏之教¶尤以是為先足下不以愚
言為不信則願自此¶書始後數年子朱子自寓里來
歸始以弟子禮<md:KR4d0306_SBCK_046-2a>¶見於是得大學中庸章句而熟復焉
既而往仕¶四明又教之以親仁擇善為講學修身之
助且¶曰楊敬仲吕子約沈叔晦袁和叔此四人者皆¶
子所宜從游者也居數年子朱子於潭溪之上¶留止
<pb:KR4d0306_WYG_046-2b>
四旬問辨彌篤葢公於師友淵源所漸如¶此故終身
踐行不離名教之域至其用之而弗¶究則君子以為
有命焉公名璘徳粹字也世家¶徽之婺源考諱洙贈
中奉大夫其徳善族系見¶於子朱子之銘公少篤學
誦書至丁夜弗倦洊¶舉于鄉入太學淳熙八年中南
宫第四人對策<md:KR4d0306_SBCK_046-2b>¶又中乙科以恩陞首甲調鄞縣尉教
授鄂州居¶中奉及母令人胡氏憂外除調四川制置
司幹¶官用舉主更選知紹興府嵊縣簽書慶元府節
<pb:KR4d0306_WYG_046-3a>
度判官主管官告院奉仙都祠通判隆興府浙¶東福
建帥司參議官尋得請致仕公蚤親有道¶明於義利
取舍之分自其初第當得教官顧俯¶就一尉人謂塗
轍差失公獨以近次便養為喜¶雖箠楚塵埃間弗䘏
也余丞相將以掌故處公¶議未決時韓侂胄隂操國
柄或勸公一見宜可¶得公曰彼以偽學誣一世儒宗
以邪黨錮天下<md:KR4d0306_SBCK_046-3a>¶善士恨位卑不能為萬言書疏其罪
顧可謁之¶以干進乎卒請入蜀及自蜀還有欲引之
<pb:KR4d0306_WYG_046-3b>
班列¶者君終不為侂胄詘復固辭故事禮部殿廬有¶
一髙選鮮復作縣既作縣鮮不為職事官公¶獨從吏部
選取郡從事以去其後倅二太府矣¶不求為州而求
佐帥幕其在三山也帥雅知公¶將奏俾因任公曰吾
年至宜去可復戀斗粟貽¶俗子譏至其涖官行事則
又有足稱者為尉時¶嘗奉檄覈富室之訟賂遺交至
卒不能毫髪汙¶有強盗剽海濵宻院下其名俾迹捕
公既獲其<md:KR4d0306_SBCK_046-3b>¶六矣或謂賞格不滿一盍益諸公顰蹙曰
<pb:KR4d0306_WYG_046-4a>
陷人¶大僇而以徼賞安乎至獲造偽劵者應格當賞¶
亦不請也在制府以誠實不欺事其長議多見¶從後
帥嚴且急公與同僚約每白事逢帥之怒¶則姑斂退
以待威少霽復白事多施行在剡適¶歲饑民告病甚
常平使者發粟振廩之公極意¶奉行多所全活使者
薦于朝有曰慈祥之政惠¶及田里廉潔之操推重縉
紳邑人以為實録及¶參議閩中有以利啖守帥而更
鬻鹽舊法者亭¶戸舟人皆失業怨聲嘈嘈公白帥弗
<pb:KR4d0306_WYG_046-4b>
盡從後帥<md:KR4d0306_SBCK_046-4a>¶至復力言卒還其舊乃已公既從子朱
子得為¶學大方異時至永嘉又從故中書舍人陳公
傅¶良問左氏要義陳公告語甚悉大畧謂左氏本¶依
經為傳縱横上下旁行溢出皆所以解駮經¶義非自
為書且告以六經之義兢業為本公佩¶服焉其他與
當世知名士更切磨不勝紀自少¶嗜學老而弗衰在
蜀得官書數千巻載與俱歸¶益求平生所未見即溪
東為堂貯之命曰博雅¶燕居無事蚤暮繙閲閒及浮
<pb:KR4d0306_WYG_046-5a>
屠老子稗官小説¶惟意所適竹間為亭扁以清心風
日恬暢輙挾<md:KR4d0306_SBCK_046-4b>¶冊徜徉其間自謂如魚縱壑鳥脱籠樂
不勝既¶年八十以朝奉大夫致仕賜紫金魚袋考終
于¶家實紹定二年六月丁巳其所為文曰溪齋類¶藁
若干巻夫人程氏有淑行先卒贈宜人子某¶䕫漕貢
士早世某某今某官某業進士女適進¶士呉去志孫
三人某某某女二人公篤厚㢘直¶自其所性與徳章
同逰帥門既先後収科則以¶世業盡遜二季之未仕
<pb:KR4d0306_WYG_046-5b>
者居鄉不以利自營不¶以私事撓公府在官時裒州
郡所餽别貯之及¶歸里悉班諸親故之貧者一簪弗
以自留族婣<md:KR4d0306_SBCK_046-5a>¶有喪勸其早治葬毋溺隂陽家説不能
舉者助¶其貲垂沒教諸子守至正以奉天道其可謂
俛¶焉孶孳斃而後已者矣自淳熙後義理之學日¶明
然士多假竊形似&KR0619;弄筆舌間弗身踐也公¶初為論
語説子朱子善之因謂為學以變化氣¶質為功而不
在於多立説公為矍然自是不敢¶輕論著終其身嗚
<pb:KR4d0306_WYG_046-6a>
呼觀子朱子之所以教與滕¶公之所以學則士之有
志於道者當知用力之¶地矣公之葬以六月庚申里
曰瑞亭地曰井塢¶後五載予始為之銘<md:KR4d0306_SBCK_046-5b>¶銘曰¶
維古之學必貴躬履世習浸訛¶迺事口耳辨河説鈴
紛焉四起¶回視其人則或可恥猗歟滕公¶克佩師指
不譁於言而勉諸已¶我銘其藏以詔學子¶
　　　南昌丞李君墓誌銘¶
予同年閩帥李公之子伯曰仁深季曰仁垕皆¶孝敬
<pb:KR4d0306_WYG_046-6b>
祥順為其家鳯麟仕雖未幾而有志澤物¶親仁向善
汲汲若饑渇然其材日茂猶干雲拂<md:KR4d0306_SBCK_046-6a>¶霓之榦挺㧞未
已見者莫不咨歎曰李公仁者¶宜有子如是也紹定
三年季沒常潤間訃至饒¶伯傷痛甚亦遇疾以終聞
者莫不駭歎曰李公¶賢者天胡厄之若是邪始公赴
鎮二子以仕不¶獲從至是復不得與親訣公悲之深
而悼之苦¶也既而強自釋曰吾上有君與親下有兵
若民¶一身而數責萃焉豈私哀吾子時邪且吾聞之
<pb:KR4d0306_WYG_046-7a>
人生一世間若游雲旅太空爾修短不同同歸¶於盡
惟有徳者為不冺吾兒年弗克夀雖未及¶以成徳名
然事吾謹事吾親尤謹推之以事長<md:KR4d0306_SBCK_046-6b>¶亦然其涖官臨
人亦莫不然是不謂之好徳邪¶吾與其為亡益之悲
也曷若求世之能言者志¶之以昭吾兒於不泯也於
是季之銘以屬丹陽¶劉公宰而命某使銘其伯焉吁
公之見可謂達¶矣顧劉公其人某則非也將何以慰
公志而洩¶其悲雖然吾同年之子也誼不可辭考其狀
<pb:KR4d0306_WYG_046-7b>
畧¶曰君字聲伯世為饒之徳興人曾大父舜安廸¶功
郎致仕大父扐贈中散大夫大母王氏今年¶幾九十
封太碩人父駿中奉大夫直煥章閣知¶福州兼帥事
母張氏先若干年卒贈令人君性<md:KR4d0306_SBCK_046-7a>¶仁且篤自能勝衣
朝夕侍重親側油油翼翼未¶嘗有懈容門内事亡細
鉅必盡其心曰此吾職¶也公開館延賢賓客族婣狎
至歲時徃來問遺¶率以諉君君承上接下輕重疏數
雖毫銖弗差¶而尤以賙窮賑乏自力嘉定中用寶璽
<pb:KR4d0306_WYG_046-8a>
恩補將¶仕郎調興國軍通山簿尉當上不忍去公勉
之¶乃行郡守留攝事力以親命辭縣僻在萬山中¶民
居若晨星官宇尤圮敝百爾器用皆缺君處¶之超然
與客談笑輙竟夕故時米斗不百錢至¶是幾數倍君
奉有餘粟下其估以予民且呼市<md:KR4d0306_SBCK_046-7b>¶儈可任者貸本錢
使糴旁近郡至者日相踵人¶賴以弗饑弓兵素不練
君曰尉以弭盗為職雖¶亡盗備可弛乎迺日角以戰
技庸錢之嬴故例¶給他用君悉儲以待賞間出私帑
<pb:KR4d0306_WYG_046-8b>
繼之集士之¶賢者于學與談義理訪闕失贊長官厚
其廩稍¶益市書礲石以傳永乆去之日父老遮留係
道¶再調隆興府南昌丞未上而疾鄉先達候之正¶衣
冠肅之入賔退而君逝矣時七月甲辰也官¶止文林
郎年四十有五妣湯氏湘鄉丞謩之女¶生一子椿卿
將仕郎君為人開豁無城府蚤侍<md:KR4d0306_SBCK_046-8a>¶公具得為政本末
及在官盡瘁職業期弗辱其¶親縣之九宫山有女冠
慿恩倖驕恣甚方大興¶土木役以氣轢齊民州縣吏
<pb:KR4d0306_WYG_046-9a>
惕息不敢問顧利¶其賄逢迎之君一拒絶弗與通訟
至庭問理可¶否卒退聽莫敢干嗚呼觀此一節君之
仁且勇¶可知葢嘗摘詩烝民之義扁其室曰則齋以
朝¶夕而思焉廬山胡君泳文公朱先生之高第弟¶子
而父之友也君師尊之學問源流蓋有自矣¶既殁胡
君實狀其行所謂信而有徴者某年某¶月某日葬于
某山某原銘曰<md:KR4d0306_SBCK_046-8b>¶維民之生有物有則是曰天命¶人所同得曰則伊何
<pb:KR4d0306_WYG_046-9b>
理之當然¶毫釐有差是悖乎天懿哉聲伯¶兢兢一心
掲于燕居有赫其臨¶為子而子為吏而吏維則是循¶
罔敢失墜身雖自殞其心炯焉¶年雖罔夀實歸其全
死生之常¶允若夜旦嚴嚴髙堂亦可無憾¶
　　　湖南運判劉公墓誌銘¶
嘉定初詔以敷文閣待制致仕信安劉公&KR0008;為<md:KR4d0306_SBCK_046-9a>¶尚書刑
部侍郎時天子新更大化凡當世名儒¶耆碩繼踵集闕
庭天下望治如元祐獨公堅卧¶不起抱全節以終士髙
<pb:KR4d0306_WYG_046-10a>
仰之累贈少師龍泉葉¶公適志其墓公名強學字行父
實少師冢子羈¶丱時王父正議授以左氏班史諸書朝
夕吟諷¶不去口後侍少師官長沙時張宣公尚亡恙岳¶
麓之教大興公往就學日與賢雋遊處有彪君¶德美者
嘗受學五峯先生為公言前軰師友淵¶源甚悉及補國
子生又盡從四方知名士觀摩¶麗習聞見益洽屢上春
官弗第以奏補調主清<md:KR4d0306_SBCK_046-9b>¶湘簿帥王公藺檄致幕府事輙
咨扣辟京西安¶撫司凖備差遣楊尚書輔為帥尤器異
<pb:KR4d0306_WYG_046-10b>
之改宣¶教郎知饒之安仁縣會邉兵失律虜騎蹂江淮¶
間郡邑旉配以應期會吏並縁為姦公獨從容¶辦治若
無事日嵗旱菑刻意荒政凡所以振捄¶者百方竟事民
得亡流殍學政乆弛公聞進士¶湯師中名聘使領袖一
學月旦會講率諸生以¶聽由是士知勸慕中第者相屬
湯君後亦策名¶太常樂道不仕終其身論者偉公得人
如子游¶之於武城也先是學不養士而歸其廪於郡公<md:KR4d0306_SBCK_046-10a>¶請復焉閒則會出内裁冗濫比三歲所餘滋多¶乃舉以
<pb:KR4d0306_WYG_046-11a>
市田四百畆名貢士莊士之上南宫太¶學者頼以續食
又以餘力繕官寺葺學宫治津¶梁而作放生亭于江之
瀕山川之觀豁然更新¶矣居三年間歲大豐田里清晏
飛蝗過境不入¶人謂美政所召云居慶國夫人楊氏憂
外除辟¶户部提領酒庫所主管文字匄祠便養得主管¶
仙都觀明年少師薨外除通判臨江軍始罷𣙜¶酤令民
自釀輸息錢犯茶者寛其罰擢知南安¶軍俗故獷驁中
更陳廷佐等亂魁桀者往往得<md:KR4d0306_SBCK_046-10b>¶官姦甿艷其利是歲春
<pb:KR4d0306_WYG_046-11b>
南康饑復嘯聚為變公¶至首諭大姓出粟振贍之蠲屬
邑賦租以亂數¶然後僇其幸亂始禍者威行惠浹遂以
無事公¶謂周子二程子昔嘗講道斯土乃即學東偏買¶
地建祠率掾屬諸生薦獻如禮且刋近思録俾¶郡之士
識為學大方又以貢闈隘且弊徙而大¶之規摹為江嶺
間最提㸃廣東刑獄有郡守居¶臺下政苛甚亟劾去之
摧鋒卒戍淮甸歸道中¶輙剽刼公命尸數軰以狥士始
識軍律改轉運¶判官廣之屬縣曰懷集地與島蠻接帥
<pb:KR4d0306_WYG_046-12a>
府督賦<md:KR4d0306_SBCK_046-11a>¶急公移文責誚俾體各縣本意毋釀怨生事五¶
羊故多盗公立捕格授廵徼官盗用衰止連瞰¶湟為郡
城外有楞伽山貞女峽嘉泰中峽之東¶崖震陷江流壅
底舟弗通行郡為荒瘠法曹李¶華有巧思且自詭疏導
公知其可用命董厥事¶斥錢緡六千資之不數月石之
為水患者盡平¶連人鑱石頌公德帥憲倉俱缺公兼綰
數印剸¶決沛然有餘力歲瘴且疫公分醫予藥垂死者¶
多賴以全士大夫沒南中皆賻䘏使歸無寄殯¶嶺外者
<pb:KR4d0306_WYG_046-12b>
提㸃湖南刑獄湘民喜鬬輕死以故重<md:KR4d0306_SBCK_046-11b>¶辟多吏常骫法
出之殺人者例不死公曰此東¶坡所謂外邀雪寃之賞
内希隂德之報者豈辟¶以止辟之意哉諸郡以具獄上
惟過誤可憫若¶訊鞫有疑者乃使奏讞餘悉論如律然
必召掾¶史議反復數四無孅芥疑乃決故人自以不寃¶
按部所過平獄犴省牒訴詧吏問俗冒隆暑由¶潭邵歴
全永驅馳二千里乃歸人謂前所未有¶資興民鄧其姓
者推刃同氣匿屍草野中耕者¶四人見之以告鄧鄧執
<pb:KR4d0306_WYG_046-13a>
而訟之官官加考掠民¶不勝痛自誣服獄上公疑之命
官閲實果得其<md:KR4d0306_SBCK_046-12a>¶情四人者破械而出叩頭呼天曰生我
者提刑¶也公晨出視事首閲州縣申牘或謂非所急公¶
曰吾欲知部内水旱盗賊刑獄爾不然吏將䝉¶蔽我清
湘縣申粟家峒為鄰峒所屠邑人大震¶恐公曰此峒民
自相讐殺爾置勿問已果帖然¶新化奉家峒其酋曰奉
夢賢世與省民王布有¶怨會布以事來衡陽夢賢嗾其
徒殺之道旁已¶遁去公命廵尉諭以禍福許束身自歸
<pb:KR4d0306_WYG_046-13b>
未幾夢¶賢領其徒四人請辠庭下公命鞫治寘殺人者¶
于理廼白之朝謂夢賢世長猺峒今又挺身詣<md:KR4d0306_SBCK_046-12b>¶官四人
已抵罪足償死者寃乞貰夢賢一死繫¶蠻猺心人謂公
是舉不失刑又不失恩於威懷¶谿峒為得武岡卒蔣宗
等倡亂某與公叶謀屬¶權軍事葉莫使圖之未幾梟三
人首以告一路¶弭服改轉運判官以勤民致疾嘉定十
七年四¶月七日卒官年七十有一累階朝奉大夫夫人¶
李氏封安人柔明靚莊有婦道執公喪越朞亦¶不起子
<pb:KR4d0306_WYG_046-14a>
常道某官常德某官常先某官女適某¶官趙與懃進士
潘自慧将仕郎王灊與懃故正¶惠公希懌子公在安仁
正惠實為守嘉其政薦<md:KR4d0306_SBCK_046-13a>¶之朝且請昏焉孫伯方將仕郎
仲方季方汝方¶一尚幼公夷澹雅靖自幼師薨即息意
榮宦買¶園築屋扁曰退庵葢將老而休焉常誦孟子求¶
在我之言以之明齋當官而行無所回撓與人¶言傾盡
肺腑不為留藏四方書疏率手筆酬荅¶字畫妍勁可觀
性嗜學官事暇未嘗食頃去書¶尤喜賓接士尊酒流行
<pb:KR4d0306_WYG_046-14b>
娓娓皆文字語某之俟¶罪于潭也適公來使間相過劇
談公為道疇昔¶所聞於父師者窮日夜弗厭而闚其施
置大抵¶有所宗本非若世之任情帥意者寛近縱嚴近<md:KR4d0306_SBCK_046-13b>¶刻也葢嘗以吏師目公及葬常道等請有紀焉¶輙次其
事如左而系以銘其世譜見於少師誌¶者今不著墓在
常山縣若干里長庚之原以李¶夫人祔實寶慶某年某
月日銘曰¶
嗚呼少師事紫巖而友納湖紫巖不可見¶矣得見少師
<pb:KR4d0306_WYG_046-15a>
猶可考中興人物之宏橅少¶師又不可見矣有子如公
尚庶幾識典刑¶之遺餘昔話雞坡今銘馬鬛追懐曩游
一¶飯三咽¶
　　　祕書少監直學士院徐公墓誌銘<md:KR4d0306_SBCK_046-14a>¶公諱鳳字子儀姓徐氏嘉定十二年先皇帝命¶給筆札
于王堂之廬時山東諸豪新有功未見¶䟦扈狀公言蓄
毒所以攻疾而施之常服則元¶氣必傷虎不縱之山林
而豢之家庭乆將噬人¶矣諸葛亮曰民困兵疲事不得
<pb:KR4d0306_WYG_046-15b>
息則住與行勞¶費等爾今忠義之徒官供家請誠不可
已盍亦¶鼓舞歆動之俾常以逐北為利而不復懷巢南¶
之安則責望於我者輕矣否則亟行賈誼衆建¶諸侯之
策為置部落而少其力力少則易使以¶義黨與散則無
邪心他所箴砭時病甚衆公之<md:KR4d0306_SBCK_046-14b>¶為人覬樂和易蘭郁而
玉温見者知其將以文¶字瑞朝廷也及是對出娓娓萬
言其論山東事¶尤中的然後知其有識治材非專琱鏤
組織為¶文人而已後六七年李全執制置使殺之又五
<pb:KR4d0306_WYG_046-16a>
六年稱兵反死揚州公之言遂無不驗而公之¶身已不
見矣嗚呼惜哉徐在浦城為著姓曾祖¶某祖某父某贈
宣義郎母李氏封太宜人公生¶四歲知讀書七歲能屬
文十四五閲古今書畧¶徧十九舉于鄉明年中進士第
主漳浦簿未上¶服所生父奉議郎陳公駿心喪祖母何
夫人年<md:KR4d0306_SBCK_046-15a>¶餘八十請監南嶽廟以養何夫人卒承重服服¶
除教授温州温多士為東南最而好訾議難帖¶服公年
甫三十餘渾然端且重善開廸不嚴而¶威名卿大夫爭
<pb:KR4d0306_WYG_046-16b>
遣子弟從之游至他郡縣士亦¶輻凑更三太守皆敬公
慈湖楊公簡謂可與語¶道秩滿得國子監書庫官始公
試博學宏辭垂¶中矣以一字疑而黜及是再試又以一
事疑而¶黜朝論雜然稱詘知貢舉曾公從龍帥其僚薦¶
于朝謂公詞精記博非作者不能及且聞其始¶第再匄
閒局以便親養鄉黨稱孝焉文學行義<md:KR4d0306_SBCK_046-15b>¶於是兩至宜被
褒擢或籍記中書備異時翰墨¶選明年除吏部架閣又
明年除太學録浮光敵¶騎退或謂其國有内變且力弗
<pb:KR4d0306_WYG_046-17a>
支公因對言善¶為國者不以敵至而懼敵去而喜包藏
禍心情¶偽難測逡巡而示弱安知非見羸以誘我恭順¶
而請和安知非遷延以欵我又論諸軍占破尅¶除之弊
甚悉俄遷武學博士召試除正字未幾¶兼翰林權直遷
校書郎又為郎祕書内直如故¶自嘉定初用阜陵故事
以館職兼北門至是¶凡三人矣而公於辭命最為得體
上將親䇿士<md:KR4d0306_SBCK_046-16a>¶召使視草禁中諭之曰卿訓辭温厚宜居
代言¶之任公頓首謝無何以疾請主管華州雲臺觀¶居
<pb:KR4d0306_WYG_046-17b>
數月起知荆門軍未對留為宗正丞兼司封¶郎官俄兼
學士院權直遷將作少監權直院先¶時乗輿出入他官
攝内命者不在屬車豹尾間¶至是有旨令扈從遂為故
事兼尚右郎官玉牒¶所檢討以父名辭改兼國史院編
修實録院檢¶討又遷祕書少監以疾請外直顯謨閣知
贑州¶疾革請致厥事直寶文閣進一秩未拜以十七¶年
夏五月二十有一日終于家年四十有八官<md:KR4d0306_SBCK_046-16b>¶朝散大夫
有内制十巻十箴一巻文集二十卷¶浦城自國初楊文
<pb:KR4d0306_WYG_046-18a>
公首居翰苑以文章妙天下¶然同時進者不少獨公嶷
然山峙自人主猶敬¶憚之世之稱公不以其文而以其
節公之十箴¶上自人主以及宫掖下自公卿大夫規切
畧徧¶殆有志踵武前修者顧天不假年中道以殁可¶勝
嘆哉夫人張氏封宜人後八年卒子莘老從¶事郎平江
府長洲縣主簿華老國子進士夢發¶鄉貢進士女嫁儒
林郎邵武軍泰寧縣丞盧壯¶父公之墓在募太里池師
原寳慶二年十一月<md:KR4d0306_SBCK_046-17a>¶丙辰其葬日迨夫人歿舉以祔焉
<pb:KR4d0306_WYG_046-18b>
端平元年冬¶十二月余始為之銘銘曰¶
璠璵質兮温良富追琢兮辭章指鼇扉兮¶迅歩發大冊
兮輝煌嗟文星兮蚤墜奄莫¶留兮明時之瑞黷兹土兮
埋光尚精熒兮¶寶氣¶
　　　知慶元縣承議張公墓誌銘¶
昔者洙泗之教亦多術矣然綜其要歸不過曰¶學以成
性行以成已施之於政則以成物而已¶然豈有二致哉
修乎内所以應乎外也裕諸已<md:KR4d0306_SBCK_046-17b>¶所以推於人也故自河
<pb:KR4d0306_WYG_046-19a>
南以來數君子語知必¶及行論理必及事明其本之同
欲學者之交勉¶也若故慶元大夫承議張公者其庶幾
用力於¶此乎公名彦清字叔澄其先自金陵徙建為浦¶
城人曾大考夢禹即余所傳草堂翁也大考孝¶亷考宋
興贈承事郎妣徐氏贈孺人公少孤力¶學以辭藝四舉
于鄉中紹熙元年進士第主光¶澤簿教授全州丞吉之
安福用薦者改秩知處¶州慶元縣以疾請主管台州崇
道觀年六十四¶卒于家公生紹興之季而長於乾道淳
<pb:KR4d0306_WYG_046-19b>
熙之間<md:KR4d0306_SBCK_046-18a>¶方是時子朱子倡道東南海内學士至者雲集¶
公數往從之得其大指及仕光澤又與隱君子¶李公吕
游質疑辨惑造詣日深李公號澹軒子¶朱子之友也公
之學淵源葢如此故見理明而¶自信篤終其身弗畔焉
見於制行則以孝友忠¶信為本根潔亷勁挺為質幹親
蚤殁恨養之弗¶逮也不茹甘服美者終其身女兄未嫁
捐所有¶資之一簪不自留少從鄉先生徐君翷學徐喜¶
公開敏欲以子妻之未及而死公與薦富室有¶將女之
<pb:KR4d0306_WYG_046-20a>
者公曰吾受徐公深知其忍負之邪仕<md:KR4d0306_SBCK_046-18b>¶雖乆家亡旬月
儲歲莫貧且迫里人有欲餉之¶者公曰得錢固所欲然
非吾本心卒不受嘗被¶檄試士三山時偽學之論方譁
同列以是發䇿¶士子希主司意爭詆訾先儒公獨取持
議不阿¶者與其選時提刑兼帥事亦附黨論者顧謂公¶
有守歎重之陳丞相自強嘗校文于建公其所¶取士也
及為僚昭武老矣無刮目者公獨事之¶惟謹陳去而驟
貴鋭欲鈎致公公弗屑陳語人¶曰張叔澄太彊項不可
<pb:KR4d0306_WYG_046-20b>
収拾親故或以尤公及¶陳敗始歎服其施之政則自始
仕以勤民為心<md:KR4d0306_SBCK_046-19a>¶歲大饑郡屬公行振䘏事措畫有方人
賴以全¶活安福有廣陂溉田數萬頃中廢壞豪右私其¶
利公請于郡而復焉扶杖躡履往來泥潦中居¶半歲陂
成田以常稔會峒蠻竊發燬永新蹂龍¶泉距縣不百里
公佐其長聚兵以防蠻峒知有¶備引去俄傳冦且至同
僚有懷印欲遁者公曰¶冦來否未可知吾曹一揺足亂
先作矣肩輿秉¶炬徧諭居人俾勿動而傳者果妄郡檄
<pb:KR4d0306_WYG_046-21a>
公行視¶永新既至見餓民纍纍請加振䘏未報而命公¶
督其租公歎曰此豈催科時邪則以諗于州于<md:KR4d0306_SBCK_046-19b>¶提㸃刑
獄得勿督漕司歲糴諸郡公謂兵事未¶息白使者請罷
之民逋酒息錢以數十萬械繫¶至死不能償又白弛其
負皆見聽公之為人懇¶惻明辨故志常伸於上而惠得
及於下使推而¶大之其澤物可稱數乎汀有疑獄屢成
而屢變¶公被臬司命鞫之未至一舍所微服徒行訪田¶
野間具得其囚負寃狀至獄破械將釋之吏爭¶持不可
<pb:KR4d0306_WYG_046-21b>
公弗聽巡尉及初鞫官懼得失入罰則¶以希賞詆公公
曰吾欲雪無辜爾賞非吾志也¶未幾真殺人者獲于他
邑公亦絶口弗自言其<md:KR4d0306_SBCK_046-20a>¶後臨川有獄乆不決前鞫者既
得其情囚黠甚¶使者臨問則窒耳以紙陽若不聞者數
問則指¶其耳使者疑且怒以覆訊諉公移書郡幕俾諭¶
意茍活囚將薦之公平心淑問以如前鞫報囚¶竟伏其
辜公之治獄於宜生者生之雖官吏交¶怵弗為動也宜
死者置之死雖臨之以部刺史¶之威誘之以薦舉之利
<pb:KR4d0306_WYG_046-22a>
弗顧也使進而司天下¶之平其肯骫法以殉人阿意以
貿寵乎晩宰慶¶元甫至而目眚作然兩造在庭猶呼之
至前兒¶女語之人人得吐情實吏束手不能銖髪欺去<md:KR4d0306_SBCK_046-20b>¶之日送者至泣車下嗚呼視公之行與政若比¶其不自
學出歟然則世之以知行為異路理事¶為殊方者其又
可信歟惜也蓄之多而用之弗¶遐故其事業僅爾然嘗
考聖門之學以反諸身¶為本故曰不患無位患所以立
不患莫已知求¶為可知也若公者能自立而有可知矣
<pb:KR4d0306_WYG_046-22b>
至其位¶之卑而知者少此則聖賢所不能必况於公乎¶
由是言之公其可以亡憾公配徐氏封安人子¶芸堅皆
世其學女嫁進士余雅仁孫三人公之¶殁實嘉定十一
年正月九日以十四年十二月<md:KR4d0306_SBCK_046-21a>¶葬于縣北十里致孝嶺
先塋之側予之生後公¶二十有一年䝉知奬辱開教極
不淺猶記公未¶病時飲酣激烈或歌草堂翁巖隱之詞
以自侑¶聞者為竦踴起立葢一世豪士也退考其平生¶
踐履不失尺寸是則宜銘銘曰
<pb:KR4d0306_WYG_046-23a>
志之穹氣之雄斂而歸之法度中不歎卑¶不憂貧中心
耿耿常在民若有為卒莫伸¶吁可悲託斯文¶
　　　通判和州葉氏墓誌銘¶
公姓葉氏諱文炳字晦叔世家河南後有以客<md:KR4d0306_SBCK_046-21b>¶省使刺
泉州者過浦城睹山川秀異因居焉曽¶大父仲通大父
顯仁當范汝為俶擾募鄉丁保¶里社人髙其義父夢齡
贈宣義郎公少刻意問¶學再舉于鄉登淳熙甲辰第調
晉江簿遲次家¶居數致書請益於文公朱先生及至官
<pb:KR4d0306_WYG_046-23b>
文公自¶漳浦還以居官臨民之法告語甚悉顔公師魯¶
為守事多骫之決汀漳境上豪民相為敵讎帥¶趙忠定
公選官撫諭衆皆憚行公獨毅然請往¶既至折之以理
諸豪弭伏遂以無事嘗攝獄官¶有商胡坐重辟寅緣納
賂以求免又攝舶屬有<md:KR4d0306_SBCK_046-22a>¶海商坐罪亦以白金因公里人
以求贖公一拒¶絶且斥里人不復通泉多公卿貴人州
縣例承¶迎不敢忤公遇事問理如何不以埶故有所遷¶
就會詔内外從臣舉可為職事官者顔公以徐¶誼陳傅
<pb:KR4d0306_WYG_046-24a>
良等應詔而公與焉秩滿調劒浦令改¶閩縣丞未上服
母孺人鄭氏喪哀毁如禮服闋¶調筠州録參獄舍故湫
隘遇暑溽囚多疫公白¶郡一新之由是無病死者嘗言
獄事至重當顧¶理是非不敢以上官喜怒為輕重前後
兩太守¶寛嚴不同公視其所偏佽助之郡正賴以平允<md:KR4d0306_SBCK_046-22b>¶漳浦吏謀奪民楊氏家貲械制獄累歲弗決公¶一閲得
其情坐吏以罪而還其貲楊氏宗子有¶横取僧財俾殞
非命者憑藉巨援祈茍免公毅¶然力爭卒正其罪郡失
<pb:KR4d0306_WYG_046-24b>
公用器下掌吏于獄推¶鞫吏覘守意欲鍛成之公以迹
狀未明請緩其¶事乆之盗者得守愧謝邉事作調兵于
州營卒¶憚行頗洶洶公諭之曰國家豢養汝曹乆宜奮¶
前戮力國有厚賞何鬨為今當白州優爾賞給¶遂聽命
無敢譁改秩知仙遊縣初至決累年滯¶訟於旬月間既
又括廢寺田增廪以飬士像故<md:KR4d0306_SBCK_046-23a>¶相葉正簡公于學與蔡
忠惠並祠富室有據官¶地及寺田築堤植榕立屋于上
妨民水利者累¶政不能奪公以聞于部使者窮治之撤
<pb:KR4d0306_WYG_046-25a>
堤伐木¶以復灌溉為農人利至今民有陳姓者與工匠¶
飲博致爭匠醉夜歸踣死于道縣檄官騐其屍¶皆謂陳
實毆之死公疑之研問數四得其情請¶聚官覆驗果因
跌以死差役乆為平民害公勸¶立義役均産通差有爭
于庭者一裁以法故例¶將迎工役責之僧刹公在官秋
毫無所旉配其¶潔已愛民初終一意不易與同官語每
曰貪汙<md:KR4d0306_SBCK_046-23b>¶自多欲尚侈始小官俸廪幾何百爾皆欲如意¶
不受賂安從得清心寡欲正本澄源乃吾儒功¶用秩滿
<pb:KR4d0306_WYG_046-25b>
造朝會有旨許曾作縣人言事公條人¶才臧否戰艦姦
弊楮劵便宜三事以獻通判和¶州將之官宣義公卒居
喪之明年亦以疾終實¶嘉定九年十二月二十日年六
十有七官至奉¶議郎賜緋魚袋娶張氏封孺人子男三
惟寅惟¶清惟允孫男六回孫桂孫榮孫莆孫潁孫啓孫¶
皆待補太學生孫女三長適中大夫致仕楊公¶圭之孫
繼祖次適漕貢進士趙宗&KR0008;次未行予<md:KR4d0306_SBCK_046-24a>¶之生後公二十
有九年嘉泰甲子同試士三山¶相與厚甚每心敬其為
<pb:KR4d0306_WYG_046-26a>
人及公殁惟寅請銘時¶方之官自南未及作後十有六
年公始葬于登¶雲里下沙驛之側惟寅又請銘適予再
守泉行¶有日念今不作無時作矣乃系其事而銘之¶銘
曰¶
斷斷乎其誠且直也凜凜乎其亷且白也¶退嘿以自將
樸乎其不外飾也仕雖不逢¶有可尚之徳也後將考公
視此石也¶
　　　朝散大夫知常德府鮑公墓誌銘<md:KR4d0306_SBCK_046-24b>¶
<pb:KR4d0306_WYG_046-26b>
予開禧中自延平從事入連帥幙府時鮑公粹¶然實掌
機宜文字雖言論多與物忤實質直無¶他腸當官不畏
強禦而未嘗為鷙害之事予常¶憂其勁苦不可與世耦
既而去為兩州終以落¶落坐絀殁于家後二十有七年
公之子友龍來¶浦城相與話疇昔回念在三山時公之
爭議上¶官前刺刺不阿與呵斥姦黠吏奮髯裂眥氣象¶
猶凛乎其在目也吁氣禀之性或柔或剛世無¶孔子退
由進求之教士各以其天資從事類不¶能無所偏然剛
<pb:KR4d0306_WYG_046-27a>
者終為近仁而閹然媚世者鄉<md:KR4d0306_SBCK_046-25a>¶原之行也友龍以銘請
予不得辭公字醇父其¶先自開封徙越又徙括為龍泉
人曾大考安徳¶大考貽周俱以行稱于鄉考謙贈朝議
大夫妣¶王氏贈宜人朝議嘗一與計偕即不事選舉退¶
而自修于家里有訟爭縣大夫屬以平決鄉民¶有過不
畏有司之法而畏其一言公少敏悟刻¶意經學踰冠入
太學淳熙辛丑第進士調徽州¶司戸參軍先是歲受租
吏因縁為欺多過取民¶困甚相與愬于州守以委公遂
<pb:KR4d0306_WYG_046-27b>
頓革前弊常平¶使者命覈一道儲積虛實公驅馳幾半
歲盡得<md:KR4d0306_SBCK_046-25b>¶其利病以聞事多施行再調汀之上杭令邑多¶
彊劫盗公察其故率大家為囊槖每捕獲必窮¶竟根穴
所在痛懲之盗為衰息士風故陋甚公¶得三山老儒俾
職教導士始知所以學邑有旱¶溢公禱于定光佛祠輙
應他日詣州州乆旱父¶老白守請公以禱雨立至州人
歡呼稱為上杭¶雨州有疑獄久不决臬使辛公棄疾語其屬
曰¶自入境惟聞上杭令解事盍以委諸公一閲具¶得其
<pb:KR4d0306_WYG_046-28a>
情囚以不寃横死用舉者改宣教郎知嵊¶縣服朝議
府君喪弗果上服除知建平縣屬歲<md:KR4d0306_SBCK_046-26a>¶饑疲精振䘏邑
人德之而同僚有私請不遂者¶毁公于使者坐劾以免
父老遮留係道復知吉¶之萬安始至為文戒吏民以遷
善逺罪上下相¶安牒訴日稀囹圄數空田里間無吏之
迹吉之¶士風為江西冠獨萬安數十年無登科者公篤¶
意教養士之能為文者必加優奬由是競勸于¶學比再
歲第奉常入太學者始相踵繡衣行部¶郡縣望風震竦
<pb:KR4d0306_WYG_046-28b>
供張爭務華侈公獨戒吏視舊¶比毋輙加使者始不能
無忤終以此知公及來¶閩中凡屬郡利若害與軍情民
隱之實吏欺謾<md:KR4d0306_SBCK_046-26b>¶誕罔狀必具以白帥何觀文澹薦之朝
謂公於¶剔蠧去弊功為多知融州融介居羣蠻中時北¶
邉繹騷猺冦乗間竊發距城數十里有罹其剽¶焚者公
嚴立賞格督兵以捕而逋逃竄逸莫得¶要領徐察之乃
其酋隂餌郡胥伺州家意嚮為¶出沒公發其姦鋤治之
冦亦隨弭諸使者舉公¶治行為西廣最入對極言攝郡
<pb:KR4d0306_WYG_046-29a>
之弊上嘉納焉¶擢知常德府湖隂俗尚妖祠用人於淫
昏之鬼¶蹤跡詭祕不可詰公閲他訟見民有横死者疑¶
為祭鬼即命審覈伏其辜焚祠毁像由是訖息<md:KR4d0306_SBCK_046-27a>¶公之在
官重湖鏡清商舟安行庭訟弗留吏饕¶掃迹諸使者狀
公治行朝廷將就畀以節而兩¶臺吏憚公威嚴協力排
詆竟以劾免浩然東歸¶岸巾扶杖放情山水間與樵牧
相爾汝十年三¶續冲祐祠以某年月日卒年七十有三
官朝散¶大夫娶張氏先公二十四年歿贈宜人子應龍
<pb:KR4d0306_WYG_046-29b>
先公卒友龍今從事郎監潭州南嶽廟從龍登¶龍皆進
士煜出繼長女適朝散郎則判鎮江軍¶府事梁正已先
卒次適成忠郎監徽州績溪縣¶酒税何處介次適進士
徐安禮孫男七人女子<md:KR4d0306_SBCK_046-27b>¶一人公性任真無矯飾友朋有
過必直辭規切¶之是非可否惟義所在貴勢不能奪為
公家惜¶財曰此吾民膏血吾不忍妄用卒之年十月五¶
日葬于福山在某鄉某里¶銘曰¶
有菀兮佳城偃月象兮福其名公之居兮¶永寧以燕以
<pb:KR4d0306_WYG_046-30a>
庥兮後人其興¶
　　　宋集英殿修撰王公墓誌銘¶
昔先皇帝初踐阼不自神聖虚懷任人韓侂胄¶以戚畹
出入禁中倚御筆徙兩諫官違已者將<md:KR4d0306_SBCK_046-28a>¶隂竊國柄集英
殿修撰王公時為學官深憂之¶會有詔求直言亟上封
事援吕公著張舜民李¶光凡三出臺而同列交章申救
乞去力言紀綱¶所係憂在社稷以冀上意寤感實紹熙
甲寅冬¶也侂胄自是專權蘇師旦復以人奴憸黠之尤
<pb:KR4d0306_WYG_046-30b>
狐媚取旄鉞益張皇之而韓之門薰灼矣羣私¶人一律
附和獨公在外不馳書侂胄居中則名¶不上師旦賔謁
侃然無所回撓及丙寅開邉公¶以郎面對首陳用兵之
禍有三可慮乞宣諭大¶臣不宜輕舉又以不集議書詆
侂胄遂掇怒羣<md:KR4d0306_SBCK_046-28b>¶小於是殿中侍御史徐柟上疏牽姚愈
前論公¶廷對扶植道學語及附趙汝愚為學官與袁爕¶
孫元卿以道學溺士心坐之資淺斥矣明年兵¶敗獄起
殛師旦竄鄧友龍侂胄又伏誅朝廷思¶公言驛召入對
<pb:KR4d0306_WYG_046-31a>
首論人主之權莫大於自用而¶亦莫難於自用所謂難
於自用者以左右前後¶浸潤膚受之不可隄防而非以
外朝獻替繳駮¶論奏之且為侵奪也小人見人主聽納
之專綱¶維節奏未易撓紊則亦不敢萌干請之私矣天¶
子慊然終不肯自用史彌逺遂以一相顓國會<md:KR4d0306_SBCK_046-29a>¶不雨詔
百官指陳闕失公手疏歴論時政推本¶洪範僭常暘若
之證數羅日愿紏合為變謂下¶人謀上敵修好增幣而
猶觖望謂戎馬内侵内¶批數出謂左右干政諫官無故
<pb:KR4d0306_WYG_046-31b>
出省謂小人間¶君子皆謂之僭一僭也已足以致天變
而况兼¶有之哉宰相職在燮理隂陽而不雨乆於漢法¶
當策免乞令彌逺終喪擇公正無私者置左右¶引王吕
蔡秦覆轍為戒東宫得副本觀之且咋¶舌危公公自不
以為忤後張允濟以閣門宣贊¶舍人兼權臨安府鈐轄
公謂此細事也而用權<md:KR4d0306_SBCK_046-29b>¶臣例破祖宗制不可封還詞頭
先是丞相語公¶此中宫意公不顧丞相復詰公公正色
曰宰相¶而逢宫禁意嚮給舍而奉宰相風㫖朝廷紀綱
<pb:KR4d0306_WYG_046-32a>
掃地矣數日徙起居舍人自是外補訖不復還¶國某嘗
讀公甲寅封事及所手示己巳奏藁竦¶然太息曰漢汲
長孺本朝王元之其人也自公¶之言不行於慶元初故
侂胄誤國而天下一壞¶矣嘉定復不用公言彌逺得以
行其私二十六¶年之間斵國家元氣殆盡士大夫無復
知愧恥¶而全人希少至于今民悴兵恣盗賊作而戎狄<md:KR4d0306_SBCK_046-30a>¶侵侮天下幾於再壞端平更化明天子方聚一¶世之才
併力作新之而如人沈痼之疾未可以¶一朝起也嗚呼
<pb:KR4d0306_WYG_046-32b>
公之言於是大驗矣公諱介字¶元石世家於吳後徙婺
之金華曾祖矩祖敏泰¶州助教考嵩卿通直郎贈朝奉
大夫妣杜氏贈¶太恭人公以紹熙庚戌龍飛進士第三
人及第¶積階自承事郎以恩霈磨勘七轉至朝奉大夫¶
歴任僉書昭慶軍節度判官入為國子録太學¶博士引
親嫌通判紹興府知邵武軍罷奉祠知¶廣徳軍丁大夫
公憂服除知饒州未上再入為<md:KR4d0306_SBCK_046-30b>¶祕書郎度支郎官罷再
奉祠江淮荆浙福建廣¶南路都大提㸃坑冶鑄錢召除
<pb:KR4d0306_WYG_046-33a>
侍左郎官兼右¶司兼太子舍人兵部郎官兼權禮部郎
官國子¶司業兼太子侍講兼國史院編修實錄院檢討¶
國子祭酒充金國賀生辰接送伴使祕書監兼¶太子右
諭徳宗正少卿兼權中書舍人起居舍¶人除右文殿修
撰知嘉興府集英殿修撰知襄¶陽府京西安撫改知慶
元府兼沿海制置以疾¶奉祠遂致仕公之外賦政也以
化俗興民憂貧¶安富為先務於刑惟恐傷人於訟先教
化而後<md:KR4d0306_SBCK_046-31a>¶爭奪於賦役度不可蠲者期會於民行之備水
<pb:KR4d0306_WYG_046-33b>
旱荒饑甚具雖有不為菑持大體不求顯顯名¶故在廣
徳民得為良民士得為良士大夫公疾¶闔郡為禱祠曰
無使我慈父去去而人懷之其¶治嘉興也如治廣徳為
慶元又推而大之減耗¶剰折價分三等汰横江宿亳屯
駐兩指揮罷生¶酒局戢豪家據海岸漁鹽之利至今為
便其在¶朝廷每有大議論大更革大廢黜大災異推事¶
建言無顧忌心在胄監惡士急急聲利嚴規矩¶出入日
進諸生堂上質問或造諸齋扣擊其進<md:KR4d0306_SBCK_046-31b>¶否士風丕變蜀
<pb:KR4d0306_WYG_046-34a>
孫望之載父母萬里來受業公¶廪而教之果擢上第徐
邦憲周端朝公所㧞取¶皆為聞人在青闈專意輔導講
説琅琅皇太子¶聽不為疲内春坊一日督官媒氏擇配
公聞之¶白廟堂請選之故家以正厥始嘗聞宴張燈火¶
上書切諫欲約宫僚分日宿直正救之又嘗為¶接伴使
回奏兩國通名而本朝不通諱乞釐正¶以全典禮所見
淮饑民劇盗因一一白之曰不¶可使吾君不聞也其任
封駮持法度抑汙吏閹¶人戚邸恩倖不䘏怨又言二史
<pb:KR4d0306_WYG_046-34b>
不立前殿非是<md:KR4d0306_SBCK_046-32a>¶某嘗聞先廟違豫乆不覲重華容都人
洶洶公¶自霅川走書諷趙公汝愚宗臣也宜率百官守¶
和寧門以俟六飛之動明年率學官上疏言夀¶康年七
十親挈神器而授之陛下孝養可久闕¶乎内渉宫壼旁
斥黄門且言脱夀康鬱鬱因此¶不安一負此名萬善莫
贖蕭墻敵國有一不軌¶扶義而來何以自解未幾重華
天崩力請視斂¶以為自有天地未有無主之喪者激切
痛懣人¶哀其言之忠又聞留正罷相之日傅伯成既遷
<pb:KR4d0306_WYG_046-35a>
之時正邪特未定公奮然兩言於上曰進退大<md:KR4d0306_SBCK_046-32b>¶臣不可
無辭以示天下深折隂邪窺覦之萌已¶而追數姚愈沈
繼祖黨姦罪狀惜四給事一諫¶大夫以言事沓去薦詹
阜民李燔劉宰俱可以¶録用人又稱公於賢不肖甚别
白也此公之事¶某所見聞而縉紳間以為難能者使公
仕得其¶時不再與權姦接迹將盡發所學以著之用有¶
益於國豈淺淺哉可嘆也已葢公性孝忠始受¶學於東
萊吕成公接中原文獻再娶鄭夫人其¶考知樞宻院益
<pb:KR4d0306_WYG_046-35b>
國公僑實壻端明殿學士汪公¶應辰又探兩丈人問學
源委其本末統紀繩繩<md:KR4d0306_SBCK_046-33a>¶如一貫始對大廷危言正論卑
晁錯公孫洪不¶道而蹇蹇然有劉蕡風烈光宗覽而親
擢之其¶間極論自古朋黨之禍引漢南北部唐牛李以¶
擬今事勢又言人主而不尊道學士大夫而不¶明道學
天下為諱則何以立國厥後見之言論¶政理皆由此其
出也公事親孝大夫公嚴常遂¶其志杜夫人早殁公不
得就養禄入輙對之流¶涕斥房闥所有嫁二妹田廬悉
<pb:KR4d0306_WYG_046-36a>
遜之弟初得任¶子恩又官之周族黨弱困不計有無嘗
欲效范¶文正公為義莊而未能友朋急援之不待告所<md:KR4d0306_SBCK_046-33b>¶交皆吉士端人凡所汲引人不知其所自日所¶行事夜
則筆之於書曰將以檢身也故行誼終¶始無玷公生於
紹興戊寅正月以嘉定癸酉八¶月卒于正寢享年五十
有六初娶于氏知潭州¶湘鄉縣諱汝功女也追贈恭人
繼鄭氏今封令¶人子男一人埜以公遺澤補將仕郎第
庚辰進¶士今為朝散郎知邵武軍孫一人同祖公殁之
<pb:KR4d0306_WYG_046-36b>
明年葬邑之赤松鄉寶石山又十三年埜裒公¶平生所
為詩文奏議外制等二十五巻春秋臆¶説十巻通鑑解
標自魏文侯至西漢末十五巻<md:KR4d0306_SBCK_046-34a>¶皆發明成公標題本意
為渾尺集葢公嘗自號¶渾尺居士取后山詩雖有千丈
清不如一尺渾¶意也又掇其大方為家傳傳成來西山
謁某銘¶其墓某嘗侍公同朝甚喜辱公之知知公之詳¶
埜又從余學謂余言取信來世余又何辭辭之¶屬時多
端乃手題家傳而先歸之後九年某入¶翰林為學士始
<pb:KR4d0306_WYG_046-37a>
克為之銘然每嘆公由大蓬而¶少宗正自西掖而右柱
史其難進易退如此欲¶為公與祕書監柴公中行併請
于朝乞行莭惠¶之典狀成且上噫若公者允謂世之正
人國之<md:KR4d0306_SBCK_046-34b>¶名卿矣銘曰¶
彼婉孌軰迫怵患害我石不轉¶惟義所在彼酣豢徒爵
禄染濡¶我金不鐫惟道與俱權門熏灼¶砥礪鋒鍔孤忠
對越遑䘏覆却¶孰持宰柄利誘衆正危言弗避¶謂有義
命直大而方庶幾見剛¶不容何病安於淮陽玉雪其躬
<pb:KR4d0306_WYG_046-37b>
無玷始終並遊地下東萊成公¶
　
　
　
　
　
　
　西山文集巻四十六<md:KR4d0306_SBCK_046-35a>¶<md:KR4d0306_SBCK_047-1a>¶
<pb:KR4d0306_WYG_047-1a>
欽定四庫全書
　西山文集巻
