# -*- mode: mandoku-view; -*-
#+TITLE: 西山先生眞文忠公文集
#+DATE: 2015-09-11 14:15:59.441163
#+PROPERTY: ID KR4d0306
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 46
#+PROPERTY: FILE SB04n0512-046西山先生眞文忠公文集-卷第四十六.
<pb:KR4d0306_SBCK_046-1a>¶
西山先生眞文忠公文集卷第四十六¶
　墓誌銘¶
　　朝奉大夫賜紫金魚袋致仕滕公墓誌銘¶
乾道淳熈間子朱子倡道南方海内學士至者¶
雲集新安滕公徳粹時甚少與弟徳章奉其尊¶
君之命以書自通而謁教焉子朱子復之曰夫¶
學者患不知其歸&KR0208;與其所以蔽害之者是以¶
裴回&KR0302;路而不知所&KR0025;入今&KR0085;下旣知程氏之¶
學不異於孔孟之傳而讀其書矣又知科舉之¶
奪志佛氏之殊歸皆不&KR0085;事則亦循是而定取¶
<pb:KR4d0306_SBCK_046-1b>¶
舎焉耳復何疑而問於僕邪意者於其所欲去¶
者未&KR0014;脫然於胷中所欲就者又雜焉並進不¶
無貪多欲速之意是以雖知其然而未免有茫¶
然無得之歎耳&KR0085;下誠若有志則願暫置於彼¶
而致精於此取其一書自首至尾日之所玩不¶
使過一二章心念躬行若不知復有他書如是¶
終篇而更受業焉漸&KR0636;之乆心定理明將有以¶
自得之矣論語一書聖門親切之訓程氏之教¶
尤以是為先&KR0085;下不以愚言為不信則願自此¶
書始後&KR0070;年子朱子自寓里来歸始以弟子禮¶
<pb:KR4d0306_SBCK_046-2a>¶
見於是得大學中庸章句而熟復焉旣而往仕¶
四明又教之以親仁擇善爲講學脩身之𦔳且¶
曰楊敬仲吕子約沈叔晦𡊮和叔此四人者皆¶
子所宜游&KR0025;者也居&KR0070;年子朱子於潭溪之上¶
留止四旬問辨彌篤盖公於師友淵源所漸如¶
此故終身踐行不離名教之域至其用之而弗¶
究則君子以爲有命焉公名璘徳粹字也世家¶
微之婺源考諱洙贈中奉大夫其徳善族系見¶
於子朱子之銘公少篤學誦書至丁夜弗倦洊¶
舉于鄉入太學淳熈八年中南宮第四人對䇿¶
<pb:KR4d0306_SBCK_046-2b>¶
又中乙科以恩陞首甲調鄞縣尉教授鄂州居¶
中奉及母令人胡氏憂外除調四川制置司幹¶
官用舉主更選知紹興府&KR0792;縣簽書慶元府節¶
度判官主管官告院奉仙都祠通判𨺚興府浙¶
東福建帥司參議官尋得請致仕公蚤親有道¶
明於義利取舎之分自其&KR0004;第當得教官顧俯¶
&KR0556;一尉人謂塗轍差失公獨以近次便養為喜¶
雖箠楚塵埃間弗䘏也余丞相將以掌故處公¶
議未决時韓侂胄隂操國柄或勸公一見宜可¶
得公曰彼以偽學誣一世儒宗以邪黨錮天下¶
<pb:KR4d0306_SBCK_046-3a>¶
善士恨位卑不&KR0014;為萬言書䟽其罪顧可謁之¶
以干進乎卒請入蜀及自蜀還有欲引之班列¶
者君終不為侂胄詘復固辭故事禮部殿廬有¶
一在髙選鮮復作縣旣作縣鮮不為職事官公¶
獨&KR0025;吏部選取郡&KR0025;事以去其後倅二大府矣¶
不求為州而求佐帥幕其在三山也帥雅知公¶
將奏俾因任公曰吾年至宜去可復戀斗粟貽¶
俗子譏至其涖官行事則又有&KR0085;稱者為尉時¶
嘗奉檄覈冨室之訟賂遺交至卒不䏻毫髮汙¶
有彊盗剽海濵宻院下其名俾迹捕公既𫉬其¶
<pb:KR4d0306_SBCK_046-3b>¶
六矣或謂賞格不滿一盍益諸公顰蹙曰䧟人¶
大僇而以徼賞安乎至𫉬造偽劵者應格當賞¶
亦不請也在制府以誠實不欺事其長議多見¶
&KR0025;後帥嚴且急公與同僚約毎白事逢帥之怒¶
則姑歛退以待威少霽復白事多施行在剡適¶
&KR0010;饑民告病甚常平使者發粟振&KR0338;之公極意¶
奉行多所全活使者薦于朝有曰慈祥之政惠¶
及田里廉潔之操推重縉紳邑人以為實録及¶
參議閩中有以利啖守帥而更鬻塩舊法者亭¶
户舟人皆失業怨聲嘈嘈公白帥弗盡&KR0025;後帥¶
<pb:KR4d0306_SBCK_046-4a>¶
至復力言卒還其舊乃巳公旣&KR0025;子朱子得為¶
學大方異時至東嘉又&KR0025;故中書舎人陳公傳¶
良問左氏要義陳公告語甚悉大畧謂左氏本¶
依經為傳縦橫上下旁行溢出皆所以觧駮經¶
誼非自為書且告以六經之義兢業為本公佩¶
服焉其他與當世知名士更切磨不勝紀自少¶
𥊏學老而弗衰在蜀得官書&KR0070;千卷載與俱歸¶
益求平生所未見即溪東為堂貯之命曰愽雅¶
燕居無事蚤莫繙閱閒及浮屠老子稗官小說¶
惟意所適竹間為亭扁以清心風日恬暢&KR0186;挾¶
<pb:KR4d0306_SBCK_046-4b>¶
𠕋相徉其間自謂如魚縦壑鳥脫籠樂不勝旣¶
年八十以朝奉大夫致仕賜紫金魚袋考終于¶
家實紹定二年六月丁巳其所爲文曰溪齋類¶
藁若干卷夫人程氏有淑行先卒贈宜人子某¶
夔漕貢士早世某某今某官某業進士女適進¶
士吳去志孫三人某某某女二人公篤厚廉直¶
自其所性與徳章同遊師門旣先後收科則以¶
世業盡遜二季之末仕者居鄉不以利自營不¶
以&KR0059;事撓公府在官時裒州郡所餽别貯之及¶
歸里悉班諸親故之貧者一簮弗以自晋族婣¶
<pb:KR4d0306_SBCK_046-5a>¶
有䘮勸其早治葬母溺隂陽家&KR0003;不&KR0014;舉者助¶
其貲垂沒教諸子守至正以奉天道其可謂俛¶
焉孳孳斃而後巳者矣自淳熈後義理之學日¶
明然士多假竊形似簸弄筆舌間弗身踐也公¶
&KR0004;爲論語說子朱子善之因謂爲學以變化氣¶
質爲功而不在於多立&KR0003;公爲戄然自是不敢¶
輕論著終其身嗚呼觀子朱子之所以教與滕¶
公之所以學則士之有志於道者當知用力之¶
地矣公之葬以六月庚申里曰瑞亭地曰井塢¶
後五載子始爲之銘¶
<pb:KR4d0306_SBCK_046-5b>¶
　銘曰¶
　　維古之學　必貴躬履　世習&KR1171;訛¶
　　廼事口耳　辨河說鈴　紛焉四起¶
　　回眡其人　則或可耻　猗歟滕公¶
　　克佩師指　不譁於言　而勉諸巳¶
　　我銘其藏　以詔學子¶
　　南昌丞李君墓誌銘¶
予同年閩帥李公之子伯曰仁深季曰仁垕皆¶
孝敬祥順為其家鳳麟仕雖未幾而有志澤物¶
親仁郷善汲汲若饑渴然其材日茂猶干雲拂¶
<pb:KR4d0306_SBCK_046-6a>¶
霓之榦挺抜未巳見者莫不咨歎曰李公仁者¶
宜有子如是也紹定三年季沒常潤間訃至饒¶
伯傷痛甚亦遇疾以終聞者莫不駭歎曰李公¶
賢者天胡厄之若是邪始公赴鎮二子以仕不¶
𫉬&KR0025;至是復不得與親訣公悲之深而悼之苦¶
也旣而彊自釋曰吾上有君與親下有兵若民¶
一身而&KR0070;責萃焉豈&KR0059;哀吾子時邪且吾聞之¶
人生一世間若㳺雲旅太空爾脩短不同同歸¶
於盡惟有徳者爲不泯吾兒年弗克夀雖未及¶
以成徳名然事吾謹事吾親尤謹推之以事長¶
<pb:KR4d0306_SBCK_046-6b>¶
亦然其涖官臨人亦莫不然是不謂之好徳邪¶
吾與其爲亡益之悲也&KR0154;若求世之&KR0014;言者志¶
之以昭吾兒於不泯也於是季之銘以屬丹陽¶
劉公&KR0535;而命某使銘其伯焉吁公之見可謂逹¶
矣顧劉公其人某則非也將何以慰公志而&KR0165;¶
其悲雖然吾同年之子也誼不可辭考其状畧¶
曰君字聲伯世爲饒之徳興人曽大父舜安迪¶
氻郎致仕大父扐贈中&KR0262;大夫大母王氏今年¶
幾九十封太碩人父駿中奉大夫直煥章閣知¶
福州兼帥事母張氏先若干年卒贈令人君性¶
<pb:KR4d0306_SBCK_046-7a>¶
仁且篤自&KR0014;勝衣朝夕侍重親側油油翼翼未¶
嘗有&KR0520;容門内事亡細鉅必盡其心曰此吾職¶
也公開舘延賢賔客族婣狎至&KR0010;時徃来問遺¶
率以諉君君承上接下輕重䟽&KR0070;雖毫銖弗差¶
而尤以賙窮振乏自力嘉定中用寳璽恩補將¶
仕郎調興國軍通山簿尉當上不忍去公勉之¶
乃行郡守晋攝事力以親命辭縣僻在萬山中¶
民居若晨星官宇尤圯弊百爾器用皆𡙇君處¶
之超然與客談𥬇&KR0186;竟夕故時米斗不百錢至¶
是幾&KR0070;倍君奉有餘粟下其估以予民且呼市¶
<pb:KR4d0306_SBCK_046-7b>¶
儈可任者貸本錢使糴旁近郡至者日相踵人¶
頼以弗饑弓兵素不練君曰尉以弭盜為職雖¶
亡盗備可弛乎廼日角以戰技庸錢之贏故例¶
給它用君悉儲以待賞間出&KR0059;帑&KR0071;之集士之¶
賢者于學與談義理訪闕失賛長官厚其禀稍¶
益市書礲石以𫝊永乆去之日父老遮晋係道¶
𠕅調𨺚興府南昌丞未上而疾鄉先達候之正¶
衣冠肅之入賔退而君逝矣時七月甲辰也官¶
止文林郎年四十有五嫓湯氏湘鄉丞謩之女¶
生一子椿卿將仕郎君為人開豁無城府蚤侍¶
<pb:KR4d0306_SBCK_046-8a>¶
公具得為政本末及在官盡瘁職業期弗辱其¶
親縣之九宫山有女冠慿恩倖驕恣甚方大興¶
圡木役以氣轢齊民州縣吏惕息不敢問顧利¶
其賄逢迎之君一拒絶弗與通訟至庭問理可¶
否卒退聽莫敢干嗚呼觀此一節君之仁且勇¶
可知蓋嘗摘詩烝民之義扁其室曰則齋以朝¶
夕而思焉廬山胡君泳文公朱先生之髙第弟¶
子而父之友也君師尊之學問源流盖有自矣¶
旣殁胡君實狀其行所謂信而有徴者某年某¶
月某日&KR0830;于某山某原銘曰¶
<pb:KR4d0306_SBCK_046-8b>¶
　　維民之生　有物有則　是曰天命¶
　　人所同得　曰則伊何　理之當然¶
　　毫𨤲有差　是悖乎天　懿㢤聲伯¶
　　兢兢一心　揭于燕居　有赫其臨¶
　　為子而子　為吏而吏　維則是循¶
　　罔敢失墜　身雖有殞　其心烔焉¶
　　年雖罔夀　實歸其全　死生之常¶
　　&KR0098;若夜旦　嚴嚴髙堂　亦可無憾¶
　　湖南運判劉公墓誌鉻¶
嘉定&KR0004;詔以敷文閣待制致仕信安劉公頴為¶
<pb:KR4d0306_SBCK_046-9a>¶
尚書刑部侍郎時天子新更大化凢當世名儒¶
𦒿碩&KR0071;踵集闕庭天下望治如元祐獨公堅臥¶
不起&KR0573;全節以終士髙仰之累贈少師龍泉葉¶
公適志其墓公名强學字行父實少師冢子覊¶
丱時王父正議授以左氏班史諸書朝夕唫諷¶
不去口後侍少師官長沙時張宣公尚亡恙岳¶
𪋤之教大興公往&KR0556;學日與賢雋游處有彪君¶
徳美者嘗受學五峯先生為公言前軰師友淵¶
源甚悉及補國子生又盡&KR0025;四方知名士觀摩¶
麗習聞見益洽屢上春官弗第以奏補調主清¶
<pb:KR4d0306_SBCK_046-9b>¶
湘簿帥王公藺檄致幙府事&KR0186;咨扣辟京西安¶
撫司準備差遣楊尚書輔為帥尤器異之改宣¶
教郎知饒之安仁縣㑹邊兵失律虜&KR0016;蹂江淮¶
間郡邑旉配以應期㑹吏並縁為姦公獨&KR0025;容¶
辦治若無事日&KR0010;旱菑刻意荒政凢所以振捄¶
者百方竟事民得亡流殍學政乆弛公聞進士¶
湯師中名聘使領袖一學月旦㑹講率諸生以¶
聽繇是士知勸慕中第者相屬湯君後亦䇿名¶
太常樂道不仕終其身論者偉公得人如子游¶
之於武城也先是學不養士而歸其&KR0338;於郡公¶
<pb:KR4d0306_SBCK_046-10a>¶
請復焉閒則㑹出内裁冗濫比三&KR0010;所餘滋多¶
乃舉以市田四百&KR0341;名貢士荘士之上南宫太¶
學者頼以續食又以餘力繕官寺葺學宫治津¶
梁而作放生亭于江之瀕山川之觀豁然更新¶
矣居三年間&KR0010;大豐田里清晏飛蝗過境不入¶
人謂美政所召云居慶國夫人楊氏憂外除辟¶
户部提領酒庫所主管文字匃祠便養得主管¶
仙都觀明年少師薨外除通判臨江軍始罷榷¶
酤令民自釀輸息錢犯茶者寛其罰擢知南安¶
軍俗故獷驁中更陳廷佐等亂魁桀者往往得¶
<pb:KR4d0306_SBCK_046-10b>¶
官姦甿艶其利是&KR0010;春南康飢復歗聚為變公¶
至首諭大姓出粟振贍之蠲屬邑賦租以萬&KR0070;¶
然後僇其幸亂始旤者威行恵浹遂以無事公¶
謂周子二程子昔嘗講道斯土乃即學東偏買¶
地建祠率&KR0122;屬諸生薦獻如禮且刋近思録俾¶
郡之士識為學大方又以貢闈隘且弊徙而大¶
之規摹為江嶺間最提㸃廣東刑獄有郡守居¶
臺下政苛甚亟劾去之摧鋒卒戍淮甸歸道中¶
&KR0186;剽敓公命尸&KR0070;軰以徇士始識軍律改轉運¶
判官廣之屬縣曰懐集地與島蠻接帥府督賦¶
<pb:KR4d0306_SBCK_046-11a>¶
急公移文責誚俾體名縣本意毋醸怨生事五¶
羊故多盜公立捕格授廵徼官盗用衰止連瞰¶
湟為郡城外有楞伽山貞女峽嘉㤗中峽之東¶
崕震䧟江流壅底舟弗通行郡為荒瘠法曹李¶
華有巧思且自詭䟽導公知其可用命董厥事¶
斥錢緡六千資之不&KR0070;月石之為水患者盡平¶
連人鑱石頌公徳帥憲倉俱缺公兼綰&KR0070;印剸¶
决沛然有餘力&KR0010;瘴且疫公分醫予藥垂死者¶
多頼以全士大夫沒南中皆賻䘏使歸無&KR0009;殯¶
嶺外者提㸃湖南刑獄湘民喜闘輕死以故重¶
<pb:KR4d0306_SBCK_046-11b>¶
辟多吏常骫法出之殺人者例不死公曰此東¶
坡所謂外邀雪寃之賞内希隂徳之報者豈辟¶
以止辟之意㢤諸郡以具獄上惟過誤可憫若¶
訊鞫有疑者乃使奏讞餘悉論如律然必召&KR0122;¶
史議反復&KR0070;四無&KR1021;芥疑乃决故人自以不寃¶
按部所過平獄犴省牒訴詧吏問俗冐𨺚暑繇¶
潭邵歴全永驅馳二千里乃歸人謂前所未有¶
資興民鄧其姓者推刃同氣匿屍草野中耕者¶
四人見之以告鄧鄧執而訟之官官加考掠民¶
不勝痛自誣服獄上公疑之命官閱實果得其¶
<pb:KR4d0306_SBCK_046-12a>¶
情四人者破械而出扣頭謼天曰生我者提刑¶
也公晨出眎事首閱州縣申牘或謂非所急公¶
曰吾欲知部内水旱盜賊刑獄爾不然吏將&KR0170;¶
蔽我清湘縣申粟家峒為鄰峒所屠邑人大震¶
恐公曰此峒民自相讐殺爾置勿問巳果帖然¶
新化奉家峒其酋曰奉夣賢世與省民王布有¶
怨㑹布以事来衡陽夣賢嗾其徒殺之道旁巳¶
遁去公命巡尉諭以禍福許束身自歸未幾夣¶
賢領其徒四人請辠庭下公命鞫治寘殺人者¶
于理廼白之朝謂夣賢世長徭峒今又挺身詣¶
<pb:KR4d0306_SBCK_046-12b>¶
官四人巳&KR1328;罪&KR0085;償死者寃乞貰夣賢一死繋¶
蠻猺心人謂公是舉不失刑又不失恩於威懐¶
谿峒為得武岡卒&KR0253;宗等倡亂某與公叶謀屬¶
權軍事葉莫使圖之未幾梟三人首以告一路¶
弭服改轉運判官以勤民致疾嘉定十七年四¶
月七日卒官年七十有一累階朝奉大夫夫人¶
李氏封安人柔明靚荘有婦道執公䘮越朞亦¶
不起子常道某官常徳某官常先某官女適某¶
官趙與懃進士潘自慧將仕&KR0048;王&KR0998;與懃故正¶
恵公希懌子公在安仁正恵實為守嘉其政薦¶
<pb:KR4d0306_SBCK_046-13a>¶
之朝且請昏焉孫伯方將仕郎仲方季方汝方¶
一尚㓜公夷澹雅靖自少師薨即息意榮宦買¶
園築屋扁曰退庵盖將老而休焉常誦孟子求¶
在我之言以之名齋當官而行無所回撓與人¶
言傾盡肺府不為晋藏四方書䟽率手筆詶答¶
字畫妍勁可觀性𥊏學官事暇未嘗食頃去書¶
尤喜賔接士尊酒流行娓娓皆文字語某之竢¶
辠于潭也適公来使間相過𠟵譚公為道疇昔¶
所聞於父師者窮日夜弗厭而闚其施置大抵¶
有所宗本非若世之任情帥意者寛近縦嚴近¶
<pb:KR4d0306_SBCK_046-13b>¶
刻也盖嘗以吏師目公及塟常道等請有紀焉¶
輙次其事如左而系以銘其世譜見於少師誌¶
者今不著墓在常山縣若干里長庚之原以李¶
夫人祔實寳慶某年某月日銘曰¶
　　嗚呼少師事紫巖而友納湖紫巖不可見¶
　　矣得見少師猶可考中興人物之宏撫少¶
　　師又不可見矣有子如公尚庻幾識典刑¶
　　之遺餘昔話雞坡今銘馬鬛追懐&KR0494;㳺一¶
　　飯三咽¶
　　　袐書少監直學士院徐公墓誌銘¶
<pb:KR4d0306_SBCK_046-14a>¶
公諱鳯字子儀姓徐氏嘉定十二年先皇帝命¶
給筆札于玉堂之廬時山東諸豪新有功未見¶
跋扈状公言蓄毒所以攻疾而施之常服則元¶
氣必傷虎不縦之山林而豢之家&KR1161;乆將噬人¶
矣諸葛亮曰民困兵疲事不得息則住與行勞¶
費等爾今忠義之徒官供家請誠不可巳盍亦¶
鼓舞歆動之俾常以逐北為利而不復懐巢南¶
之安則責望於我者輕矣否則亟行賈誼衆建¶
諸侯之䇿為置部落而少其力力少則易使以¶
義黨與&KR0262;則無邪心他所箴砭時病甚衆公之¶
<pb:KR4d0306_SBCK_046-14b>¶
為人凱樂和易蘭郁而玉温見者知其將以文¶
字瑞朝廷也及是對出娓娓萬言其論山東事¶
尤中的然後知其有識治材非顓琱鏤組織為¶
文人而巳後六七年李全執制置使殺之又五¶
六年稱兵反死楊州公之言遂無不驗而公之¶
身巳不見矣烏虖惜㢤徐在浦城為著姓曽祖¶
某祖某父某贈宣義郎母李氏封太宜人公生¶
四&KR0010;知讀書七&KR0010;能屬文十四五閱古今書畧¶
徧十九舉于鄉明年中進士第主漳浦簿未上¶
服所生父奉議郎陳公駿心䘮祖母何夫人年¶
<pb:KR4d0306_SBCK_046-15a>¶
餘八十請監南嶽廟以養何夫人卒承重服服¶
除教授温州温多士為東南最而好訾議難帖¶
服公年甫三十餘渾然端且重善開迪不嚴而¶
威名卿大夫爭遣子弟&KR0025;之游至它郡縣士亦¶
輻凑更三太守皆敬公&KR0268;湖楊公簡謂可與語¶
道秩滿得國子監書庫官始公試愽學宏辭垂¶
中矣以一字疑而黜及是𠕅試又以一事疑而¶
黜朝論雜然稱詘知貢舉曽公&KR0025;龍帥其僚薦¶
于朝謂公詞精記愽非作者不䏻及且聞其始¶
第𠕅匄間局以便親養郷黨稱孝焉文學行義¶
<pb:KR4d0306_SBCK_046-15b>¶
於是兩至宜&KR0013;褒擢或籍記中書備異時翰墨¶
選明年除吏部架閣又明年除太學録浮光虜¶
&KR0016;退或謂其國有内變且力弗攴公因對言善¶
為國者不以敵至而懼敵去而喜犬羊之性情¶
偽難測逡巡而示弱安知非見羸以誘我恭順¶
而請和安知非遷延以欵我又論諸軍占破尅¶
除之弊甚悉俄遷武學愽士召試除正字未幾¶
兼翰林權直遷校書郎又為郎袐書内直如故¶
自嘉定&KR0004;用　阜陵故事以館職兼北門至是¶
凢三人矣而公於辭命最為得體上將親䇿士¶
<pb:KR4d0306_SBCK_046-16a>¶
召使視草禁中諭之曰卿訓辭温厚宜居代言¶
之任公頓首謝無何以疾請主管華州雲臺觀¶
居&KR0070;月起知荆門軍未對&KR0468;為宗正丞兼司封¶
&KR0048;官俄兼學士院權直遷將作少&KR0101;權直院先¶
時乗輿出入他官攝内命者不在屬車豹尾間¶
至是有㫖令扈&KR0025;遂為故事兼尚右&KR0048;官玉牒¶
所檢討以父名辭改兼國史院編修實録院檢¶
討又遷祕書少&KR0101;以疾請外直顯謨閣知贑州¶
疾革請致厥事直寳文閣進一秩未拜以十七¶
年夏五月二十有一日終于家年四十有八官¶
<pb:KR4d0306_SBCK_046-16b>¶
朝&KR0262;大夫有内制十卷十箴一卷文集一十卷¶
浦城自國&KR0004;楊文公首居翰苑以文童妙天下¶
然同時進者不少獨公嶷然山峙自人主猶敬¶
憚之世之稱公不以其文而以其節公之十箴¶
上自人主以及宫掖下洎公卿大夫規切畧徧¶
殆有志踵武前脩者顧天不假年中道以殁可¶
勝歎㢤夫人張氏封宜人後八年卒子莘老&KR0025;¶
事郎平江府長洲縣主簿華老國子進士夣發¶
鄉貢進士女嫁儒林郎邵武軍㤗寧縣丞盧壯¶
父公之墓在募太里池師原寳慶二年十一月¶
<pb:KR4d0306_SBCK_046-17a>¶
丙辰其&KR0830;日迨夫人殁舉以祔焉端平元年冬¶
十二月余始為之銘銘曰¶
　　璠璵質&KR0006;温良冨追琢&KR0006;辭章指鼇屝&KR0006;¶
　　迅歩發大𠕋&KR0006;輝煌嗟文星&KR0006;蚤墜奄莫¶
　　&KR0468;&KR0006;明時之瑞黯茲土&KR0006;埋光尚精熒&KR0006;¶
　　寳氣¶
　　　知慶元縣承議張公墓誌銘¶
昔者洙泗之教亦多術矣然綜其要歸不過曰¶
學以成性行以成巳施之於政則以成物而巳¶
然豈有二致㢤修乎内所以應乎外也&KR0073;諸巳¶
<pb:KR4d0306_SBCK_046-17b>¶
所以推於人也故自河南以来&KR0070;君子語知必¶
及行論理必及事明其本之同欲學者之交勉¶
也若故慶元大夫承議張公者其庻幾用力於¶
此乎公名彦清字叔澄其先自金陵徙建為浦¶
城人曽大考夣禹即余所傳草堂翁也大考孝¶
廉考宋興贈承事郎妣徐氏贈孺人公少孤力¶
學以辭藝四舉于鄉中紹熈元年進士第主光¶
澤簿教授全州丞吉之安福用薦者改秩知處¶
州慶元縣以疾請主管台州崇道觀年六十四¶
卒于家公生紹興之季而長於乾道淳熈之間¶
<pb:KR4d0306_SBCK_046-18a>¶
方是時子朱子淐道東南海内學士至者雲集¶
公&KR0070;往&KR0025;之得其大指及仕光澤又與𨼆君子¶
李公呂游質疑辨惑造詣日深李公號澹軒子¶
朱子之友也公之學淵源盖如此故見理明而¶
自信篤終其身弗畔焉見於制行則以孝友忠¶
信為本根潔廉勁挺為質榦親蚤殁恨養之弗¶
逮也不茹甘服美者終其身女兄未嫁&KR0162;所有¶
資之一簮不自&KR0468;少&KR0025;鄉先生徐君翷學徐喜¶
公開敏欲以子妻之未及而死公與薦冨室有¶
將女之者公曰吾受徐公深知其忍&KR0018;之邪仕¶
<pb:KR4d0306_SBCK_046-18b>¶
雖乆家亡旬月儲&KR0010;莫貧且迫里人有欲餉之¶
者公曰得錢固所欲然非吾本心卒不受嘗&KR0013;¶
檄試士三山時偽學之論方譁同列以是發䇿¶
士子希主司意爭詆訾先儒公獨取持議不阿¶
者與其選時提刑兼帥事亦附黨論者顧謂公¶
有守歎重之陳丞相自強嘗校文于建公其所¶
取士也及為僚昭武老矣無刮目者公獨事之¶
唯謹陳去而驟貴銳欲鈎致公公弗屑陳語人¶
曰張叔澄太彊項不可收拾親故或以尤公及¶
陳敗始歎服其施之政則自始仕以勤民為心¶
<pb:KR4d0306_SBCK_046-19a>¶
&KR0010;大饑郡属公行振䘏事措畫有方人頼以全¶
活安福有廣陂漑田&KR0070;萬頃中廢壊豪右&KR0059;其¶
利公請于郡而復焉扶杖躡屨往来泥潦中居¶
半&KR0010;陂成田以常稔㑹峒蠻竊發燬永新蹂龍¶
泉距縣不百里公佐其長聚兵以防蠻詷知有¶
備引去俄傳㓂且至同僚有懐印欲遁者公曰¶
㓂来否未可知吾曹一摇&KR0085;亂先作矣肩輿秉¶
炬徧諭居人俾勿動而傳者果妄郡檄公行眡¶
永新旣至見饑民纍纍請加振䘏未報而命公¶
督其租公歎曰此豈催科時邪則以諗于州于¶
<pb:KR4d0306_SBCK_046-19b>¶
提㸃刑獄得勿督漕司&KR0010;糴諸郡公謂兵事未¶
息白使者請罷之民逋酒息錢以&KR0070;十萬械繋¶
至死不能償又白弛其&KR0018;皆見聽公之爲人懇¶
惻明辨故志常伸於上而恵得及於下使推而¶
大之其澤物可稱&KR0070;乎汀有疑獄屢成而屢変¶
公&KR0013;臬司命鞠之未至一舎所㣲服徒行訪田¶
野間具得其囚&KR0018;寃状至獄破械將釋之吏爭¶
持不可公弗聽巡尉及&KR0004;鞫官惧得失入罰則¶
以希賞詆公公曰吾欲雪無辜爾賞非吾志也¶
未幾眞殺人者獲于他邑公亦絶口弗自言其¶
<pb:KR4d0306_SBCK_046-20a>¶
後臨川有獄乆不决前鞫者旣得其情囚&KR0219;甚¶
使者臨問則窒耳以&KR0083;陽若不聞者&KR0070;問則指¶
其耳使者疑且怒以覆訊諉公移書郡幙俾諭¶
意笱活囚將薦之公平心淑問以如前鞫報囚¶
竟伏其辜公之治獄於宜生者生之雖官吏交¶
怵弗為動也宜死者寘之死雖臨之以部刺史¶
之威誘之以薦舉之利弗顧也使進而司天下¶
之平其肻骫法以殉人阿意以貿寵乎晩宰慶¶
元甫至而目眚作然兩造在&KR1161;猶謼之至前兒¶
女語之人人得&KR0269;情實吏束手不能銖髮欺去¶
<pb:KR4d0306_SBCK_046-20b>¶
之日送者至泣車下嗚呼眡公之行與政若此¶
其不自學出歟然則世之以知行為異路理事¶
為殊方者其又可信歟惜也蓄之多而用之弗¶
遐故其事業僅爾然嘗考聖門之學以反諸身¶
為本故曰不患無位患所以立不患莫巳知求¶
為可知也若公者能自立而有可知矣至其位¶
之卑而知者少此則聖賢所不能必況於公乎¶
由是言之公其可以亡憾公配徐氏封安人子¶
芸堅皆世其學女嫁進士余雅仁孫三人公之¶
沒實嘉定十一年正月九日以十四年十二月¶
<pb:KR4d0306_SBCK_046-21a>¶
&KR0830;于縣北十里致孝嶺先&KR0631;之側予之生後公¶
二十有一年䝉知奨辱開教極不淺猶記公未¶
病時飲酣激烈或歌草堂翁巖𨼆之詞以自侑¶
聞者為竦踴起立盖一世豪士也退考其平生¶
踐&KR0130;不失尺寸是則宜銘銘曰¶
　　志之穹氣之雄歛而歸之法度中不歎卑¶
　　不憂貧中心耿耿常在民若有為卒莫伸¶
　　吁可悲託斯文¶
　　　通判和州葉氏墓誌銘¶
公姓葉氏諱文炳字晦叔世家河南後有以客¶
<pb:KR4d0306_SBCK_046-21b>¶
省使刺泉州者過浦城覩山川秀異因居焉曽¶
大父仲通大父顯仁當范汝爲俶擾募鄉丁保¶
里社人髙其義父夣齡贈宣義郎公少刻意問¶
學𠕅舉于鄉登淳熈甲辰第調晋江簿遲次家¶
居&KR0070;致書請益於文公朱先生及至官文公自¶
漳浦還以居官臨民之法告語甚悉顔公師魯¶
爲守事多骫之决汀漳境上豪民相爲敵讎帥¶
趙忠定公選官撫諭衆皆憚行公獨毅然請徃¶
旣至折之以理諸豪弭伏遂以無事嘗攝獄官¶
有啇胡坐重辟寅縁納賂以求免又攝舶属有¶
<pb:KR4d0306_SBCK_046-22a>¶
海啇坐罪亦以白金因公里人以求贖公一拒¶
絶且斥里人不復通泉多公卿貴人州縣例承¶
迎不敢忤公遇事問理如何不以執故有所遷¶
&KR0556;㑹詔内外&KR0025;臣舉可為職事官者顔公以徐¶
誼陳傳良等應詔而公與焉秩滿調劒浦令改¶
閩縣丞未上服母孺人鄭氏䘮哀毁如禮服闋¶
調筠州録參獄舎故湫隘遇暑溽囚多疫公白¶
郡一新之由是無病死者嘗言獄事至重當顧¶
理是非不敢以上官喜怒為輕重前後兩太守¶
寛嚴不同公眡其所偏佽助之郡政頼以平&KR0098;¶
<pb:KR4d0306_SBCK_046-22b>¶
漳浦吏謀奪民楊氏家貲械置獄累&KR0010;弗决公¶
一閱得其情坐吏以罪而還其貲楊氏宗子有¶
橫&KR0145;僧財俾殞非命者慿藉巨援析苟免公毅¶
然力爭卒正其罪郡失公用器下掌吏于獄推¶
鞫吏覘守意欲鍜成之公以迹&KR0250;未明請緩其¶
事乆之盗者得守愧謝邊事作調兵于州營卒¶
憚行頗&KR0837;洶公諭之曰國家豢養汝曹乆宜&KR0108;¶
前戮力國有厚賞何閧為今當白州優爾賞給¶
遂聽命無敢譁改秩知仙遊縣初至决纍年滯¶
訟於旬月間旣又括廢寺田增廪以養士像故¶
<pb:KR4d0306_SBCK_046-23a>¶
相葉正簡公于學與蔡忠惠並祠冨室有㩀官¶
地及寺田築堤植榕立屋于上妨民水利者累¶
政不&KR0014;奪公以聞于部使者窮治之撤堤伐木¶
以復灌漑為農人利至今民有陳姓者與錫匠¶
飲愽致争匠醉夜歸踣死于道縣檄官驗其屍¶
皆謂陳實歐之死公疑之研問&KR0070;四得其情請¶
聚官覆驗果因跌以死差役乆為平民害公勸¶
立義役均産通差有爭于庭者一裁以法故例¶
將迎工役責之僧刹公在官秋毫無所旉配其¶
潔巳愛民&KR0004;終一意不易與同官語毎曰貪汙¶
<pb:KR4d0306_SBCK_046-23b>¶
自多欲尚侈始小官俸&KR0338;幾何百爾皆欲如意¶
不受賂安&KR0025;得清心寡欲正本澄源乃吾儒功¶
用秩滿造朝㑹有㫖許曽作縣人言事公條人¶
才臧否戰艦姦弊楮劵便宜三事以獻通判和¶
州將之官宣義公卒居䘮之明年亦以疾終寔¶
嘉定九年十二月二十日年六十有七官至奉¶
議郎賜緋魚袋娶張氏封孺人子男三惟寅惟¶
清惟&KR0098;孫男六回孫桂孫榮孫莆孫潁孫啓孫¶
皆待補太學生孫女三長適中大夫致仕楊公¶
圭之孫&KR0071;祖次適漕貢進士趙崇　次未行予¶
<pb:KR4d0306_SBCK_046-24a>¶
之生後公二十有九年嘉㤗甲子同試士三山¶
相與厚甚毎心敬其為人及公殁惟寅請銘時¶
方之官泉南未及作後十有六年公始&KR0830;于登¶
雲里下沙驛之側惟寅又請銘適予𠕅守泉行¶
有日念今不作無時作矣乃系其事而銘之¶
　銘曰¶
　　㫁(㫁)乎其誠且直也&KR0338;&KR0338;乎其㢘且白也¶
　　退嘿以自將樸乎其不外餙也仕雖不逢¶
　　有可尚之徳也後將考公眡此石也¶
　　　朝&KR0262;大夫知常徳府&KR0505;公墓誌銘¶
<pb:KR4d0306_SBCK_046-24b>¶
予開禧中自延平&KR0025;事入連帥幙府時&KR0505;公粹¶
然寔掌機宜文字雖言論多與物忤實質直無¶
他腸當官不畏彊禦而未嘗爲鷙害之事予常¶
&KR0104;其勁苦不可與世耦旣而去爲兩州終以落¶
落坐絀殁于家後二十有七年公之子友龍来¶
浦城相與話疇昔回念在三山時公之争議上¶
官前&KR0068;&KR0068;不阿與呵斥姦黠吏&KR0108;髯裂眥氣象¶
猶凛乎其在目也吁氣禀之性或柔或剛世無¶
孔子退由進求之教士各以其天資&KR0025;事類不¶
能無所偏然剛者終爲近仁而閹然媚世者鄉¶
<pb:KR4d0306_SBCK_046-25a>¶
原之行也友龍以銘請予不得辭公字醇父其¶
先自開封徙越又徙括為龍泉人曽大考安徳¶
大考貽周俱以行稱干鄉考謙贈朝議大夫妣¶
王氏贈宜人朝議嘗一與計偕即不事選舉退¶
而自修于家里有訟争縣大夫屬以平决鄉民¶
有過不畏有司之法而畏其一言公少敏悟刻¶
意經學踰冠入太學淳熈辛丑第進士調徽州¶
司户參軍先是&KR0010;受租吏因縁為欺多過&KR0145;民¶
困甚相與愬于州守以委公遂頓革前弊常平¶
使者命覈一道儲積虚實公驅馳幾半&KR0010;盡得¶
<pb:KR4d0306_SBCK_046-25b>¶
其利病以聞事多施行再調汀之上杭令邑多¶
彊劫盗公察其故率大家為囊橐毎捕𫉬必窮¶
竟根穴所在痛懲之盗為衰息士風故陋甚公¶
得三山老儒俾職教導士始知所以學邑有旱¶
溢公禱于定光佛祠&KR0186;應它日詣州州乆旱父¶
老白守請公以禱雨立至州人歡呼稱為上杭¶
雨州有疑獄乆不决臬使辛公弃疾語其屬曰¶
自入境惟聞上杭令觧事盍以委諸公一閱具¶
得其情囚以不寃橫死用舉者攻宣教郎知&KR0792;¶
縣服朝議府君䘮弗果上服除知建平縣屬&KR0010;¶
<pb:KR4d0306_SBCK_046-26a>¶
饑疲精振䘏邑人徳之而同僚有&KR0059;請不遂者¶
毁公于使者坐劾以免父老&KR0210;&KR0468;係道復知吉¶
之萬安始至爲文戒吏民以遷善逺辠上下相¶
安牒訴日稀囹圄&KR0070;空田里間無吏一迹吉之¶
士風爲江西冠獨萬安&KR0070;十年無登科者公篤¶
意教養士之能爲文者必加&KR0278;奨由是競勸于¶
學比𠕅&KR0010;第奉常入太學者始相踵繡衣行部¶
郡縣望風震竦供張争務華侈公獨戒吏眡舊¶
比母輙加使者始不&KR0014;無忤終以此知公及来¶
閩中凢屬郡利若害與軍情民𨼆之實吏欺謾¶
<pb:KR4d0306_SBCK_046-26b>¶
誕罔状必具以白帥何觀文澹薦之朝謂公於¶
剔蠹去弊功為多知融州融介居群蠻中時北¶
邊繹騷徭㓂乗間&KR0060;發距城&KR0070;十里有罹其剽¶
焚者公嚴立賞格督兵以捕而逋逃竄逸莫得¶
要領徐察之乃其酋隂餌郡胥伺州家意嚮為¶
出沒公發其姦鋤治之㓂亦随弭諸使者舉公¶
治行為西廣㝡入對極言攝郡之弊上嘉納焉¶
擢知常徳府湖隂俗尚妖祠用人於滛昏之&KR0017;¶
蹤跡詭祕不可詰公閱他訟見民有横死者疑¶
為𥙊&KR0017;即命審覈伏其&KR0499;焚祠毁像由是訖息¶
<pb:KR4d0306_SBCK_046-27a>¶
公之在官重湖鏡清啇舟安行庭訟弗留吏饕¶
掃迹諸使者状公治行朝廷將&KR0556;𢌿以節而兩¶
臺吏憚公威嚴恊力排詆竟以劾免浩然東歸¶
岸巾扶杖放情山水間與樵牧相爾汝十年三¶
續冲祐祠以某年月日卒年七十有三官朝&KR0262;¶
大夫娶張氏先公二十四年殁贈宜人子應龍¶
先公卒友龍今&KR0025;事郎監潭州南嶽廟&KR0025;龍登¶
龍皆進士煜出&KR0071;長女適朝散郎通判鎮江軍¶
府事梁正巳先卒次適成忠郎監徽州績溪縣¶
酒稅何處介次適進士徐安禮孫男七人女十¶
<pb:KR4d0306_SBCK_046-27b>¶
一人公性任眞無矯飾友朋有過必直辭規切¶
之是非可否惟義所在貴𫝑不能奪為公家惜¶
財曰此吾民膏血吾不忍妄用卒之年十月五¶
日&KR0830;于福山在某鄉某里¶
　銘曰¶
　　有菀&KR0006;佳城偃月象&KR0006;福其名公之居&KR0006;¶
　　永寧以燕以庥&KR0006;後人其興¶
　　　宋集英殿修撰王公墓誌銘¶
昔先皇帝初踐阼不自神聖虚懐任人韓侂胄¶
以戚畹出入禁中𠋣御筆徙兩諫官違巳者將¶
<pb:KR4d0306_SBCK_046-28a>¶
隂竊國柄集英殿修撰王公時為學官深憂之¶
㑹有詔求直言亟上封事援呂公著張舜民李¶
光凢三出臺而同列交章申救乞去力言紀綱¶
所係憂在社稷以冀上意窹感實紹熈甲寅冬¶
也侂胄自是專&KR0186;蘇師旦復以人奴憸黠之尤¶
狐媚取旄龯益張皇之而韓之門熏灼矣群&KR0059;¶
人一律附和獨公在外不馳書侂胄居中則名¶
不上師旦賔謁侃然無所回撓及丙寅開邉公¶
以郎面對首陳用兵之禍有三可慮乞宣諭大¶
臣不宜輕舉又以不集議書詆侂胄遂掇怒群¶
<pb:KR4d0306_SBCK_046-28b>¶
小於是殿中侍御史徐柟上䟽牽姚愈前論公¶
廷對扶植道學語及附趙汝愚為學官與𡊮爕¶
孫元卿以道學溺士心坐之資淺斥矣明年兵¶
敗獄起殛師旦竄鄧友龍侂胄又伏誅朝廷思¶
公言驛召入對首論人主之權莫大於自用而¶
亦莫難於自用所謂難於自用者以左右前後¶
浸潤膚受之不可隄防而非以外朝獻替&KR0819;駮¶
論奏之且為侵奪也小人見人主聽納之專綱¶
維節奏未易撓紊則亦不敢萌干請之&KR0059;矣天¶
子慊然終不肻自用史彌逺遂以一相顓國㑹¶
<pb:KR4d0306_SBCK_046-29a>¶
不雨詔百官指陳闕失公手䟽歴論時政推本¶
洪範僣常暘若之證&KR0070;羅日愿紏合為變謂下¶
人謀上虜修好增弊而猶觖望謂夷狄亂華内¶
批&KR0070;出謂左右干政諫官無故出省謂小人間¶
君子皆謂之僣一僣也巳&KR0085;以致天變而况兼¶
有之㢤宰相職在爕理隂陽而不雨乆於漢法¶
當䇿免乞令彌逺終䘮擇公正無&KR0059;者置左右¶
引王吕蔡秦覆轍為戒東宮得副本觀之且咋¶
舌危公公自不以為忤後張允濟以閣門宣賛¶
&KR0213;人兼權臨安府鈴轄公謂此細事也而用權¶
<pb:KR4d0306_SBCK_046-29b>¶
臣例破祖宗制不可封還詞頭先是丞相語公¶
此中宮意公不顧丞相復詰公公正色曰宰相¶
而逢宫禁意嚮給&KR0213;而奉宰相風㫖朝廷紀綱¶
掃地矣&KR0070;日徙起居&KR0213;人自是外補訖不復還¶
國某嘗讀公甲寅封事及所手示巳巳奏藁竦¶
然太息曰漢汲長孺本朝王元之其人也自公¶
之言不行於慶元&KR0004;故𠈁胄誤國而天下一壊¶
矣嘉定復不用公言彌逺得以行其&KR0059;二十六¶
年之間斵國家元氣殆盡士大夫無復知愧耻¶
而全人希少至于今民悴兵恣盜賊作而戎狄¶
<pb:KR4d0306_SBCK_046-30a>¶
侵侮天下幾於𠕅壊端平更化明天子方聚一¶
世之才併力作新之而如人沉痼之疾未可以¶
一朝起也嗚呼公之言於是大驗矣公諱介字¶
元石世家於吳後徙婺之金華曽祖矩祖敏㤗¶
州助教考嵩卿通直郎贈朝奉大夫妣杜氏贈¶
太恭人公以紹熈庚戍龍飛進士第三人及第¶
積階自承事郎以恩霈磨勘七轉至朝奉大夫¶
歴任僉書昭慶軍節度判官入為國子録太學¶
愽士引親嫌通判紹興府知邵武軍罷奉祠知¶
廣徳軍丁大夫公憂服除知饒州未上𠕅入為¶
<pb:KR4d0306_SBCK_046-30b>¶
袐書郎度支郎官罷𠕅奉祠江淮荊浙福建廣¶
南路都大提點坑冶鑄錢召除侍左郎官兼右¶
司兼太子&KR0213;人兵部郎官兼權禮部郎官國子¶
司業兼太子侍講兼國史院編修實録院檢討¶
國子𥙊酒充金國賀生辰接送伴使祕書監兼¶
太子右諭徳宗正少卿兼權中書舎人&KR0120;居舎¶
人除右文殿修撰知嘉興府集英殿修撰知襄¶
陽府亰西安撫改知慶元府兼㳂海制置以疾¶
奉祠遂致仕公之外賦政也以化俗興民憂貧¶
安冨為先務於刑惟恐傷人於訟先教化而後¶
<pb:KR4d0306_SBCK_046-31a>¶
争奪於賦役度不可蠲者期㑹於民行之備水¶
旱荒饑甚具雖有不爲菑持大體不求顯顯名¶
故在廣徳民得爲良民士得爲良士大夫公疾¶
闔郡爲禱祠曰無使我慈父去去而人懐之其¶
治嘉興也如治廣徳爲慶元又推而大之减耗¶
剰折價分三等汰橫江宿亳屯駐兩指揮罷生¶
酒局戢豪家㩀海岸漁&KR1069;之利至今爲便其在¶
朝廷毎有大議論大更革大廢黜大災異推事¶
建言無顧忌心在胄監惡士急急聲利嚴規矩¶
出入日進諸生堂上質問或造諸齋扣撃其進¶
<pb:KR4d0306_SBCK_046-31b>¶
否士風丕變蜀孫望之載父母萬里来受業公¶
&KR0338;而教之果擢上第徐&KR0022;憲周端朝公所抜取¶
皆為聞人在青闈專意輔導講說琅琅皇太子¶
聽不為疲内春坊一日督官媒氏擇配公聞之¶
白廟堂請選之故家以正厥始嘗聞宴張燈火¶
上書切諫欲約宫僚分日宿直正救之又嘗為¶
接伴使回奏兩國通名而本朝不通諱乞𨤲正¶
以全典禮所見淮饑民劇盗因一一白之曰不¶
可使吾君不聞也其任封駮持法度抑汙吏閹¶
人戚邸恩倖不䘏怨又言二史不立前殿非是¶
<pb:KR4d0306_SBCK_046-32a>¶
某嘗聞光廟違豫乆不覲重華容都人洶洶公¶
自霅川赱書諷趙公汝愚宗臣也宜率百官守¶
和寧門以俟六飛之動明年率學官上䟽言夀¶
康年七十親挈神器而授之陛下孝養可乆闕¶
乎内渉宫壼旁斥黃門且言脫夀康欝欝因此¶
不安一&KR0018;此名萬善莫贖蕭墻敵國有一不&KR0100;¶
扶我而来何以自觧未幾重華天崩力請視歛¶
以爲自有天地未有無主之䘮者激切痛懣人¶
哀其言之忠又聞&KR0468;正罷相之日𫝊伯成旣遷¶
之時正邪特未定公&KR0108;然兩言於上曰進退大¶
<pb:KR4d0306_SBCK_046-32b>¶
臣不可無辭以示天下深折隂邪窺覦之萌巳¶
而追&KR0070;姚愈沈&KR0071;祖黨姦罪状惜四給事一諫¶
大夫以言事沓去薦詹阜民李燔劉宰俱可以¶
録用人又稱公於賢不肖甚别白也此公之事¶
某所見聞而縉紳間以為難能者使公仕得其¶
時不𠕅與權姦接迹將盡發所學以著之用有¶
益於國豈淺淺㢤可歎也巳盖公性孝忠始受¶
學於東萊吕成公接中原文獻𠕅娶鄭夫人其¶
考知樞宻院益國公僑實壻端明殿學士汪公¶
應辰又探兩丈人問學源委其本末統紀䋲䋲¶
<pb:KR4d0306_SBCK_046-33a>¶
如一貫始對大廷危言正論卑晁錯公孫洪不¶
道而蹇蹇然有劉蕡風烈光宗覧而親擢之其¶
間極論自古朋黨之禍引漢南北部唐牛李以¶
擬今事𫝑又言人主而不尊道學士大夫而不¶
明道學天下為諱則何以立國厥後見之言論¶
政理皆由此其出也公事親孝大夫公嚴常遂¶
其志杜夫人早殁公不得&KR0556;養禄入&KR0186;對之流¶
涕斥房闥所有嫁二妹田廬悉遜之弟&KR0004;得任¶
子恩又官之周族黨弱困不計有無嘗欲效范¶
文正公為義莊而未能友朋急援之不待告所¶
<pb:KR4d0306_SBCK_046-33b>¶
交皆吉士端人凢所汲引人不知其所自日所¶
行事夜則筆之於書曰將以檢身也故行誼終¶
始無玷公生於紹興戊寅正月以嘉定癸酉八¶
月卒于正&KR0397;享年五十有六&KR0004;娶于氏知潭州¶
湘鄉縣諱汝功女也追贈恭人&KR0071;鄭氏今封令¶
人子男一人埜以公遺澤&KR0024;將仕郎第庚辰進¶
士今為朝散郎知邵武軍孫一人同祖公殁之¶
明年&KR0830;邑之赤松鄉寳石山又十三年埜裒公¶
平生所為詩文奏議外制等二十五卷春秋臆¶
說十卷通鑑觧標自魏文侯至西漢末十五卷¶
<pb:KR4d0306_SBCK_046-34a>¶
皆發明成公標題本意爲渾尺集盖公嘗自號¶
渾尺居士取后山詩雖有千丈清不如一尺渾¶
意也又掇其大方爲家傳傳成来西山謁某銘¶
其墓某嘗侍公同朝甚喜辱公之知知公之詳¶
埜又&KR0025;余學謂余言取信来世余又何辭辭之¶
屬時多端乃手題家傳而先歸之後九年某入¶
翰林爲學士始克爲之銘然每嘆公由大蓬而¶
少宗正自西棭而右柱史其難進易退如此欲¶
爲公與祕書&KR0101;柴公中行併請于朝乞行節恵¶
之典状成且上噫若公者&KR0098;謂世之正人國之¶
<pb:KR4d0306_SBCK_046-34b>¶
名卿矣銘曰¶
　　彼婉變軰　迫&KR0502;患害　我石不轉¶
　　惟義所在　彼酣豢徒　爵禄染濡¶
　　我金不鐫　惟道與俱　權門熏灼¶
　　砥礪&KR0289;鍔　孤忠對越　遑䘏覆&KR0077;¶
　　孰持宰柄　利誘衆正　危言弗避¶
　　謂有義命　直大而方　庻幾見剛¶
　　不容何病　安於淮陽　玉雪其躬¶
　　無玷始終　並㳺地下　東萊成公¶
西山先生眞文忠公文集卷第四十六¶
<pb:KR4d0306_SBCK_046-35a>¶
