# -*- mode: mandoku-view -*-
#+TITLE: 西山文集
#+DATE: 2015-09-23 10:24:24
#+PROPERTY: JUAN 29


　　論語發微序¶
學者所習莫先於論語而讀論語者莫先於知¶仁先儒
有是言矣然嘗思之仁者夫子所罕言¶當時門人弟子
有問仁者有問為仁者有問人¶之仁者大約纔十餘章
<pb:KR4d0306_WYG_029-1b>
而夫子所自而夫子所自言者亦復¶亡幾學者獨於是
焉求之可乎曰不然夫子之¶所罕言者仁之體而已至
若求仁之方為仁之¶要則舉凡二十篇之中莫非是也姑
以首章言<md:KR4d0306_SBCK_029-1b>¶之其論學也若無與乎仁然時習之說以熟乎¶
仁而說也朋來之樂以輔乎仁而樂也至於不¶知而不
愠則庶幾安乎仁矣其他所論有即身¶而言者有即事
而言者即身而言仁之成乎身¶者也即事而言仁之逹
乎事者也不特見於言¶者為然凡聖人之動容周旋皆
<pb:KR4d0306_WYG_029-2a>
仁之符也仕止¶久速皆仁之則也學者而有志於仁舍
是將奚¶先哉東嘉徐君孜少而服膺晚益有見著為發¶
微一編學者重之或謂此書之指自河南二先¶生以來
闡幽析微亡復餘藴尚奚君之待耶是<md:KR4d0306_SBCK_029-2a>¶不然道之妙無
窮而學者於道欲其自得諸老¶先生之於此書闡明之
功可謂至矣然其措意¶之精深立言之簡逺有非後學
所可遽窺者因¶其所已發而推其所未發豈非後學之
事乎陳¶君此編大畧不外乎河洛之傳而其間亦有所
<pb:KR4d0306_WYG_029-2b>
自得者此其為可貴也然聖人之言窮而測之¶益深益
逺有志斯道者没身而已可也陳君其¶尚楙之哉¶
　　　送張宗昌序¶
大道隠而百家之學興人各以其所長争鶩於<md:KR4d0306_SBCK_029-2b>¶世太史
談劉歆所叙至於儒者並列夫儒道之¶大猶天地也百
家衆技之流則穹壤間一物爾¶可儕而論之耶談歆所
叙蓋失之矣而後之學¶者遂謂吾所知者道它非吾屑
也不知陰陽卜¶筮皆易之支流餘裔微而百工之事亦
<pb:KR4d0306_WYG_029-3a>
聖人實¶為之一能一藝莫非世用所急而一切薄陋之¶
可乎括蒼張宗昌曜之㓜嘗渉獵書傳以貧不¶得盡力
而於洞林之要指錦嚢之秘訣秦扁治¶療之法甘石巫
咸之占皆究心焉甚哉其富於¶技也以吾道律之固不
免致逺恐泥之譏而就<md:KR4d0306_SBCK_029-3a>¶其所長亦有不可廢者紹定三
年冬招捕使陳¶公提師出劍汀間曜之實從用其推
占之術曰¶某日出師某日破賊其應若響答然它如相
地¶如治疾又皆予嘗試而騐者然則曜之所能其¶可以
<pb:KR4d0306_WYG_029-3b>
小道廢之乎雖然以曜之之敏悟使獲畢¶力於學其所
就詎止於此良可惜也然曜之雖¶貧能遣其子負笈從
師文辭日贍以蔚是將變¶方技為儒者之門又可喜也
因其行序以勉之¶
　　　送全永叔序¶
陳良楚産也而北學於中國近世游楊二先生<md:KR4d0306_SBCK_029-3b>¶亦自閩
徂洛受業於程夫子之門昔之君子崇¶徳廣業不安於
耳目之近大抵若此使良之徒¶陳相不中變於許行之
<pb:KR4d0306_WYG_029-4a>
學則其傳周孔之道於¶南方者必陳氏也龜山先生終
身宗其師說故¶能得斯道而南卒啟延平紫陽之緒使
其僅守¶鄉黨之舊聞而以間關河洛為憚顧安有是哉¶
世習日陋後生小子所志不越簮裳之末所玩¶不逾程
試之文百金謁書肆閉門而誦之曰吾¶業足矣明師良
友近在州里且弗暇過而問焉¶况逺乎今全君永叔迺
獨嘅然思廣其所聞束<md:KR4d0306_SBCK_029-4a>¶書辭親將北之信饒西之浙求
師友以自益其¶志篤矣然士之學寡聞固易以陋多聞
<pb:KR4d0306_WYG_029-4b>
亦易¶以雜夫並耕之說至淺也陳相且恱而從之况¶今
之談者有侈於是乎吾州子朱子之學萬世¶之學也然
其功循序而不躐其言平澹而無竒¶其守據正而不媮
吾子槩嘗聞之而未知篤信¶否也一旦出門衆説交進
無思無為坐入深窈¶而吾之循序者弗若也葩辭藻句
窮極姣麗而¶吾之平澹者弗若也抵掌事功出入管晏
而吾¶之據正者弗若也子能不為變遷也乎吾懼其<md:KR4d0306_SBCK_029-4b>¶不
得為游楊而且將為陳相也子往矣異時來¶歸吾將望
<pb:KR4d0306_WYG_029-5a>
子眉睫而知其進與否矣嗚呼其亦謹¶所擇哉¶
　　　福建罷差保長條令本末序¶
國朝舊法以户長督賦輸迨熙寧中行雇役¶法未幾又
行保甲法始罷户長而令保丁催租¶於是户長之役移
之保丁矣元豐末議改新¶法始復募户長給雇錢受庸
於官而任奔走之¶責此法之至善者也紹興之初復行
雇役始¶以保長督賦輸於是前日所以責户長今以責<md:KR4d0306_SBCK_029-5a>¶保長矣夫户長役人也保長保甲也保甲之設¶本以譏
<pb:KR4d0306_WYG_029-5b>
盗而責以它役可乎然是時猶以户長¶錢給之雖失初
意而未大失也其後錢不復給¶而役如初近世官吏鮮
復究知本末例指保長¶為役人比較鞭笞不復顧䘏予
之將漕分閫也¶數與州縣争曰彼非受庸者也奈何以
厮役視¶之乎然户長錢既以上供前日之雇法未易遽¶
復保長督賦遂為不可瘳之疾予在江之東西¶湖之南
每聞其代輸之苦至於流離庸丐轉死¶溝壑輒為蹙然
愧不能有以捄之也而吾閩乃<md:KR4d0306_SBCK_029-5b>¶獨無之故議者徃徃指
<pb:KR4d0306_WYG_029-6a>
為僥倖自予之歸田里¶使者之欲置保長者一邑令之
欲置者二予每¶争之或曰天下一家也它道有之閩中
獨無可¶乎予曰此蘇文忠公所謂左臂既病而右臂何¶
為獨全者也且閩中之與諸道異者奚止是哉¶以酒酤則
無𣙜以山園則不征以邸肆營運則¶無和買凡若是者皆
優於他道聖朝之所為¶加惠者豈非以其山谷多而腴田
少民力窮悴¶不可與諸道例論乎必欲盡寛諸道之民則
復¶元祐之舊鐫上供之額舉天下皆募户長給之<md:KR4d0306_SBCK_029-6a>¶錢以代
<pb:KR4d0306_WYG_029-6b>
保長之役上也茍不獲已則姑循近制¶閩中一路仍用耆
長而勿置保長次也若以諸¶道為皆有而不容閩中之獨
無創意更置以一¶縣言之嵗當弊中下戸以什伯數且如
浦城縣七十二都每¶嵗兩科保長當破家者百四十四人
合一道而言之可勝計耶此¶不仁之尤無次矣因覽宗博
葉公所輯本末輒¶為書之編首後之君子其尚體淳熙天
子閔¶仁元元之心與前後諸賢所以更相維持之意¶毋輕
議變法非獨全門人之命亦所以布阜¶陵徳澤於無窮也
<pb:KR4d0306_WYG_029-7a>
葉公名武子字誠之學道愛<md:KR4d0306_SBCK_029-6b>¶人其守括蒼有惠政今雖
閒處視人之休戚猶¶在己故於此尤致意云¶
　　　送吴斯立序¶
括蒼吳斯立以文章翰墨遨遊諸公間今自吳¶還括迎
其母以養或哂之曰士必策名膴仕然¶後為親榮今斯
立客諸侯耳方栖栖焉鬻文以¶自給何迎養之遽耶予
曰此斯立之所以為賢¶也古之事親者不一日違其親
之側故凡問衣¶燠寒抑搔疴癢眡膳奉席之事皆躬為
<pb:KR4d0306_WYG_029-7b>
之惟其¶從政也迫於王事則有行役之久而不得以養<md:KR4d0306_SBCK_029-7a>¶者故陟岵鴇羽諸詩幽憂憤歎甚者謼天以自¶愬焉後
世之士無王事之迫乃或浮游客寄或¶十年或五六年
不一覲其親其說曰吾將有得¶而歸為父母榮也吁事
親之日有涯而外物去¶來不可必今曰策名膴仕而後
為親榮則昔之¶閉門求志者終無榮親之日矣夫榮親
在我不¶在外物予故曰此斯立之所以為賢也推斯立¶
不忍違其親之心可以為仁可以為義可以事¶君父可
<pb:KR4d0306_WYG_029-8a>
以希聖賢雖然呉門古名都今鉅麗地¶也游觀有長洲
茂苑之雄弔古有五湖浩蕩之<md:KR4d0306_SBCK_029-7b>¶思秋風蓴鱸桃花流水
皆髙人寄興處斯立於¶焉以養得其所矣予懼其安焉
而弗之返也古¶人於父母之國至惓惓焉斯立懐材抱
藝行且¶賜第天子之庭斑衣緑綬奉安輿以歸鄉里¶慰
故人父老之望予吳氏所自出亦與有喜焉¶故序以為
斯立祝¶
　　　論語詳説後序
<pb:KR4d0306_WYG_029-8b>
建安太守三山陳侯某既以武功戡冦難又思¶以文教
淑人心曰論語一書子朱子之所用力¶而終其身者也
其始有要義焉其次有集義焉<md:KR4d0306_SBCK_029-8a>¶又其次則有詳說而以集
註終焉今集註之書¶家傳人誦若詳說則有問其名而
弗知者夫聖¶人之道大矣善學如顔子且親得聖人而
師之¶猶必仰鑽瞻忽久而未獲至於循循善誘之餘¶既
竭吾材而後卓然有見於道之全體况今之¶人即書而求
道其難於顔子又倍矣故雖以子¶朱子之學得之於天
<pb:KR4d0306_WYG_029-9a>
而其進也亦必以漸蓋沉¶&KR0343;玩索不知老之將至迨乎
集註之出然後極¶其全而亡憾學者可不徧考之乎譬
之於玉集¶註其圭璧斚瑣也人見其温潤縝栗無少瑕㸃<md:KR4d0306_SBCK_029-8b>¶以為出於天成而不知追琢磨治之功非一朝¶夕積也故
此書之視集註章句詳畧徃徃弗同¶而於先儒之說去
取亦或小異昔若何而詳今¶若何而畧昔奚為而取今
奚為而去斟酌權量¶之微範鎔㸃化之妙蓋不待從游
於考亭雲谷¶之間而言論風指若親承而面命矣是非
<pb:KR4d0306_WYG_029-9b>
求道¶之至要耶故予欲學者以集註為本而參之¶以此
書觀子朱子之所得月異而嵗不同庶乎¶知聖言之指
為無窮而問學之功不可以已也¶既以鏤諸梓而俾某
述其所以然是用筆之篇<md:KR4d0306_SBCK_029-9a>¶末¶
　　　孟子要畧序¶
太守陳侯既刋文公朱先生論語詳說於郡齋¶又得孟
子要畧以示學者曰先生之於孟子發¶明之也至矣其
全在集註而其要在此編蓋性¶者義理之本源學者必
<pb:KR4d0306_WYG_029-10a>
明乎此而後知天下萬¶善皆繇是出非有假乎外也故
此編之首曰性¶善焉性果何物哉曰五常而已爾仁義
者五常¶之綱領也故論性之次曰仁義焉心者性之主¶
不可以無操存持養之功故論心為仁義之次<md:KR4d0306_SBCK_029-9b>¶事親從
兄天性之自然而本心發見之尤切者¶也故孝弟為論
心之次仁義者人心之所同而¶所以賊之者利也學者
必審乎義利之分然後¶不失其本心之正故義利為孝
弟之次義利明¶矣推之於出處則修吾之天爵而不誘
<pb:KR4d0306_WYG_029-10b>
於人爵¶推之於政事則純乎王道而不雜以霸功故義¶
利之次二者繼之聖賢之學循天理之正所以¶盡其性
也異端之學循人欲之私所以咈其性¶也故以是終焉
先後次第之别其指豈不甚明¶也哉學者於集註求其
全體而又於此玩其要<md:KR4d0306_SBCK_029-10a>¶指焉則七篇之義無復餘藴矣
雖然學者之於¶道豈茍知而已耶昔嘗聞先生與其門人
論輯¶此書之意而誨之曰觀書不可僅過目而止必¶時
復玩味庶幾忽然感悟到得義理與踐履處¶融㑹乃為
<pb:KR4d0306_WYG_029-11a>
自得嗚呼是又先生教人之要指也¶予之刻此書也豈
茍然哉侯以序引見屬退惟¶末學未能窺先生之門墻
故於侯之命雖不敢¶辭而亦不敢以序自任也姑論次
侯本語系諸¶編末與朋友共講云¶
　　　贈相士郭道人序<md:KR4d0306_SBCK_029-10b>¶相字知吉㓙古無此法而今有之小山郭道人¶其尤精者
也然則果可信耶曰世間萬法不出¶隂與陽以字畫求
之凡其清者勁者為陽濁者¶輭者為隂從則上陽而下隂
<pb:KR4d0306_WYG_029-11b>
衡則左陽而右隂¶即隂陽而視彊劣吉㓙判矣非惟字畫
為然凡¶世之所謂技術若簭與卜相與命莫不然非惟¶技
術為然自吾一心之正衺推而至於世道之¶泰否亦莫不
然故勉善而去惡者一身之吉也¶進君子而退小人者天
下之吉也人知問相字¶者以吉㓙而不知反諸心以求
所以為吉㓙者<md:KR4d0306_SBCK_029-11a>¶故命志道書以遺之有問者其以是告之¶
　　　周禮訂義序¶
周禮之難行於後世也久矣不惟難行而又難¶言然則
<pb:KR4d0306_WYG_029-12a>
終不可行乎曰有周公之心然後能行¶周禮無周公之
心而行之則悖矣然則終不可¶言乎曰有周公之學然
後能言周禮無周公之¶學而言之則戾矣孟子曰周公
思兼三王以施¶四事其有不合者仰而思之夜以繼日
幸而得¶之坐以待旦公之心禹湯文武之心而其學則¶
禹湯文武之學也以此之心布而為政以此之<md:KR4d0306_SBCK_029-11b>¶學著而
為書故能為成周致太平而為萬世開¶太平蓋自古禍
亂之源非一而大畧有四焉君¶心縱於逸樂而羣下不
<pb:KR4d0306_WYG_029-12b>
敢言也賢材壅於疎逖¶而在位非其人也元元愁痛而
上不聞蔽耳目¶之近而逺弗察也六官之屬凡能導人
主以侈¶欲者一以冢宰統之三公之論道師保氏之詔¶
諫又皆以輔導為職而君者立於無過之地矣¶士之有
徳行道藝者民自興之而因使長與治¶焉修於家者莫
不逹於朝廷則人材無陸沈天¶官弗私予矣居民有法
養民有政斂民有制刑<md:KR4d0306_SBCK_029-12a>¶民有典舉天下疲癃惸獨無不
樂其生者又自¶王畿之近至於六服之逺地之相去或
<pb:KR4d0306_WYG_029-13a>
千萬里¶而情之相通如一家凡此皆禹湯文武之政公¶
之所思而得者畢萃於此書非有公之心者其¶能行非
有公之學者其能言乎新室盗也宇文¶狄也其所經營
皆自私也志先王之道者莫如¶唐太宗然無端身刑家
之本而欲規井田議封¶建宜其卒莫能行也自劉歆用
之既悖儒者譁¶而攻之王安石用之復悖儒者又譁而
攻之曰¶周禮不可行也吁歆之王田安石之泉府直竊<md:KR4d0306_SBCK_029-12b>¶其一二以自蓋爾安得累吾聖經耶彼何休者¶指以為
<pb:KR4d0306_WYG_029-13b>
六國隂謀之書既幾於非聖無法而近¶世之闢荆舒者
又謂其廢孔子之春秋用劉歆¶之周禮也獨不思春秋
固出於周禮耶使周禮¶常行於天下則春秋不作矣蓋
後世之行周禮¶者其悖如彼而言者又甚戾如此故曰
不惟難¶行而又難言也鄭賈諸儒析名物辨制度不為¶
無功而聖人微指終莫之睹惟洛之程氏關中¶之張氏
其所論說不過數條獨得聖經精微之¶藴蓋程張之學
公之學也有公之學故能得公<md:KR4d0306_SBCK_029-13a>¶之心而是書所賴以明
<pb:KR4d0306_WYG_029-14a>
也永嘉王君次㸃其學¶本於程張而於古今諸儒之説
莫不深究著為¶訂義一編用力甚至然未以為足也方
將蚤夜¶以思原作經本指以曉當世其心抑又仁矣¶以
是心而為是學周禮一書其遂大明矣乎嗚¶呼使是書
而果大明在上者以周公之心行三¶王之事則太平之
路開禍亂之源窒豈空言哉¶予嘉次㸃之志故為序於
篇端而勉使益用力¶焉紹定五年閏九月甲戌建安真
某書
<pb:KR4d0306_WYG_029-14b>
　　　劉氏傳忠録後序<md:KR4d0306_SBCK_029-13b>¶三世傳忠古有之乎曰春秋之世季友行父皆¶忠於魯
而宿以權彊專國狐哭狐偃皆忠於晉¶而佗以擅殺出
奔春秋世家最盛以忠相繼者¶猶無幾人况後世乎漢
東西都餘四百年獨楊¶氏世以諫諍正直名而彪能㓗
身自全於禪代¶之際抑又賢矣建安劉氏自忠顯公殺
身成仁¶而天下仰其忠節寳學公以身扞蜀而天下誦¶
其忠勞至忠肅公又以昌言直道輔佐明王而¶天下信
<pb:KR4d0306_WYG_029-15a>
其忠誠由祖洎孫若出一轍自昔世家¶之盛鮮能及之
然則三君子之忠果有異乎曰<md:KR4d0306_SBCK_029-14a>¶三君子之心則一而所
遇不同使忠顯當承平¶之朝則盡言抗論必能為忠肅
之學寳學當危¶難之日則損軀徇國必能蹈忠顯之風
忠肅所¶值與二公之時同則其所立亦必無愧所謂易¶
地則皆然者也夫忠之為義先儒以中心釋之¶又以盡
已言之蓋本諸心而無偽者忠也發乎¶已而必盡者亦
忠也然未有本諸心而不盡於¶已者亦未有盡乎已而
<pb:KR4d0306_WYG_029-15b>
不本諸心者其亦一而¶已爾聖賢之言忠不顓於事君
為人謀必忠也¶於朋友必忠告也事親必忠養也至於
以善教<md:KR4d0306_SBCK_029-14b>¶人以利教民無適而非忠也平居有一之可愧¶
而能盡忠其君無是道也三君子存心處已蓋¶無一而
非忠事君特其尤著者爾後進之士聞¶其風而慕之要
必踐修於平日之素而其本則¶在暗室屋漏之間某敢
以為學者勸傳之史君¶生於三忠之門而恂恂謹厚庶
乎不辱其先者¶繼自今子子孫孫勿替引之則氣脉連
<pb:KR4d0306_WYG_029-16a>
續將百¶世而未已也詩曰惟其有之是以似之某又將¶
以為劉氏勉紹定五年十一月癸丑同郡後進¶真某敬
書<md:KR4d0306_SBCK_029-15a>¶　　　孝經集義序¶
孝經一書其行於世久矣至子朱子乃始分别¶經傳去
後儒之所傅益者而經復完然未暇發¶揮其義也予友
龔君栗篤志好學乃本朱子之¶意采衆說之長而折衷
之又以生事塟祭之禮¶見於他書者彚而輯之以為此
<pb:KR4d0306_WYG_029-16b>
經之羽翼學者¶所疑則設為問難曲而暢之於是聖門
教人之¶微指始瞭然無餘藴矣夫孝者人心之固有也¶
古先聖王命冢宰降徳於民者不過以節文度¶數示之而
未嘗言其義也言其義則始於孔子<md:KR4d0306_SBCK_029-15b>¶蓋三代以前理道
明風俗一人皆曉然知孝之¶為孝聖王在上設禮教以
範防之俾勿失而已¶至孔子時則異矣觀其告游夏者
猶恐以服勞¶能養為孝則下乎游夏者可知故不得不
詳其¶義以曉學者今之世視孔子之時則又異矣雖¶名
<pb:KR4d0306_WYG_029-17a>
為士君子有不知孝之為孝者服勞能養且¶有愧焉况
其大者乎况凡民之狃於敝俗者乎¶龔君之為此書欲
為士者知孝之為孝俛焉以¶盡其力而無不能孝之士
凡民有所觀法亦知¶孝之為孝俛焉以盡其力而無不能
孝之民其<md:KR4d0306_SBCK_029-16a>¶用心豈不至矣乎予謂長人者宜以此書頒
之¶庠序布之鄉黨使為士者服習焉而力行以先¶乎民
則吾邑之俗可變推而逹之將天下之俗¶無不可變者
豈小補云哉顧龔君於此用力甚¶勤辭義之間雖若小
<pb:KR4d0306_WYG_029-17b>
有未瑩而其大指則炳然¶矣故為之序而切磋講究之
庶以永其傳云紹¶定五年十月壬辰友人真某序¶
　　　續通鑑長編要畧序¶
閩漕鄭公出其所定續通鑑要畧以示僕曰予¶之少也
受學於家庭先君一日顧謂某曰汝於<md:KR4d0306_SBCK_029-16b>¶前代諸史槩乎
有聞矣我朝治體肩虞周而¶跨漢唐汝亦嘗考其顛末
否乎某謝未能則授¶以此編曰讀是則知本朝之所以
軼乎前代¶者某受而讀之幾三十年顧嘗病其巻帙之
<pb:KR4d0306_WYG_029-18a>
浩¶博欲翦繁撮要以便省閱壯而出仕晚而未休¶驅馳
王事力有所不暇間自尚書郎退佚林藪¶始得從事筆
研間蓋舊書凡若干巻數百萬言¶今所存者財三之一
朅來閩中槖之與俱竊惟¶窮鄉後進未能得全書者姑
即是而熟復焉亦¶足以粗知其大畧故欲刻之傳之以
惠學者何<md:KR4d0306_SBCK_029-17a>¶如僕為拊巻而歎曰公之志信美矣抑此書
之¶傳豈直幸於學者而已哉詩不云乎不愆不忘¶率由
舊章續鑑一書我祖宗之所以祈天¶永命植國於千萬
<pb:KR4d0306_WYG_029-18b>
祀者莫不在焉近世儒臣有¶請命經筵節畧其書以奉
乙覽者卒未之¶果今天子垂精典學有髙宗成王之風
誠得¶是書日陳於前則所以發天聰而濬治源者¶其何
可勝數故願不徒廣書肆之傳要必以備¶公車之奏公
儻有意乎公曰此非余所敢言雖¶然食芹而思獻者臣
子之志也請以子意冠於<md:KR4d0306_SBCK_029-17b>¶篇首予將有待焉僕曰唯唯
紹定五年十月日¶建安真某序¶
　　　送李茂先之官南恩序
<pb:KR4d0306_WYG_029-19a>
温陵李茂先遊天子學七年取上第而歸不¶以南恩為
逺且陋也徃教授之曰此吾先子之¶所涖也始恩有學
而不教有田而不廪有教官¶而不職其職吾先子昉廪
而教之恩之士思其¶徳至今弗衰吾之徃也所以續吾
先子之志也¶予聞之歎曰中庸以善繼志為孝茂先此
行於¶是乎知孝矣抑未知茂先之所以教將俾為士<md:KR4d0306_SBCK_029-18a>¶者
窮理反身為有用之學乎毋以脂澤其言鞶¶帨其技以
干禄於有司也昔眉山翁為朱崖之¶士賦詩有滄海何
<pb:KR4d0306_WYG_029-19b>
曽斷地脉之語蓋謂茍有其¶人山川不能限之所以勉
其力學而不自陋也¶雖然士於科第特以為行道之資
耳若其可貴¶則不在是茂先徃矣州之士有可與共學
者進¶而教之曰恩誠逺且陋彼曲江日南視恩庸何¶愈
而張文獻姜相國出焉二氣五行鍾為人物¶顧豈嘗有
嶺海之限耶特患未知所學耳繼¶自今必以大學為户
庭以中庸為閫奥宅非仁<md:KR4d0306_SBCK_029-18b>¶勿居路非義勿踐孝悌其纓
弁忠信其履綦安¶知異時無能躡二公之躅者彼以科
<pb:KR4d0306_WYG_029-20a>
第期之者¶末也若是庶乎其不負所職而於先君子有
光¶焉然必得諸已者深而後傳之人也信茂先之¶於學
其可已乎茂先金玉人予故以是勉之因¶其别筆之以
贈¶
　　　紹定江東荒政録序¶
紹定中鄮山袁侯自衢梁守為江東常平使者¶既又直
寳章閣提㸃本道刑獄兼常平事又以¶將作監召未行
進直煥章因任嶺庾事如初侯<md:KR4d0306_SBCK_029-19a>¶之在江左於是五年矣
<pb:KR4d0306_WYG_029-20b>
始至嵗大旱明年秋霜¶蝗食稼又明年春霜秋大水又
明年復旱居數¶年間屬州縣無一嵗不告饑侯無一日
不講荒¶政訖事侯之幕府有纂其事而屬余以序者余¶
歎曰此可以觀天心矣先儒有言天於菑變之¶將作必
豫出其人以擬之若侯者其天之擬¶耶蓋天之為心仁
而已矣然氣數之運參差不¶齊又或生於人事之感召
則不幸而有乖沴焉¶雖非天心之所欲而不能免者於
是屬諸其¶人使救之以濟造化之所不及庶乎嵗雖㓙
<pb:KR4d0306_WYG_029-21a>
而<md:KR4d0306_SBCK_029-19b>¶不至甚害民雖饑且瘠而不至盡委溝壑此天¶心之
所以為至仁而人心之仁所以與天為一¶也夫連一道
八九州旱而霜霜而澇澇而又旱¶天變頓仍可謂極矣
使無仁人以任其患則生¶靈之命必將糜㓕就盡而天
心之仁不忍至是¶也故以是屬之侯焉而侯於荒政貇
貇然惓惓¶然寢為之不寐饋為之不飽其所區畫千條
萬¶端要不出於誠之一念其為民請命於朝者¶以此其
諭官僚勉里居勸豪右者亦以此文檄¶之所形詩歌之
<pb:KR4d0306_WYG_029-21b>
所諷丁寧惻怛吐出肺肝聞者<md:KR4d0306_SBCK_029-20a>¶樂為之盡力侯嘗自謂
一㸃赤誠對越蒼昊者¶信乎其然此其所以能全一道
之命而副天心¶之所屬歟方民之告病也盗作於閩未
幾又作¶於衢其距境皆不百里侯不惟飽其民且飽其¶
師凡扞防之計無不至於是境内之人無隨和¶而疆外
之冦不得入侯之有功於斯人又大矣¶雖然侯之所為
亦不失其本心而已本心者何¶仁是也夫天之與人以
此心未有不仁而世之¶人徃徃流為不仁者違天而自
<pb:KR4d0306_WYG_029-22a>
賊也以侯之所¶為然後為不失天之所與則其安視斯
人之饑<md:KR4d0306_SBCK_029-20b>¶且死而不為之動者其得為人乎侯之荒政在¶
江左者其仁著於一時而此録之傳使讀之者¶人人悟
其本心而耻不侯若則百世之仁也故¶序而不辭侯名
甫字廣微¶
　　　論命郭君序¶
長沙彭師右為予論命謂其兼陽仁隂義之全¶予竊哂
之乾道變化各正性命曰仁與義豈予¶獨有耶今莆陽
<pb:KR4d0306_WYG_029-22b>
郭君為論星辰躔度又曰金白¶水清相為夾輔故其性
好蠲潔而惡垢汙予復¶哂之惟清與白士節之常使予
生不值金水<md:KR4d0306_SBCK_029-21a>¶惡可易置耶故曰有性焉君子不謂命將
行求¶序以其所哂者告之¶
　　　招捕使陳公平冦録序¶
紹定四年汀劍邵之冦平劍人生祠陳公予書¶其事於
石後二年太守黄侯垺又輯其事為録¶屬予序之初嘉
定中帥洪道劍津過英顯張侯¶廟徘徊久之若有慨於
<pb:KR4d0306_WYG_029-23a>
予心者謂通守倪君祖¶仁曰張侯事未有紀後將奚觀
君退而繙故牘¶訊遺老得數十條刻之以傳既盗作於
汀蔓延¶及旁郡陳公起守延平又兼招捕使予於公舊<md:KR4d0306_SBCK_029-21b>¶也則數移書以張侯事勉之未幾公提王師出¶平劍平
汀明年平邵武而一道正清矣公之與¶張侯人品同鄉
井同殄冦保民其事又同而難¶則倍之兩賢相望百年
間皆所謂社而稷之者¶也然英顯之録出於後人故傳
聞多異辭散落¶不盡紀若黄侯則無一日不在幕府無
<pb:KR4d0306_WYG_029-23b>
一事不¶與謀目擊而手書之故其言詳以盡其事審以¶
覈方王師之奪瀨關駐髙灘也與賊相距財一¶衣帶水
公戎服指麾陳前賊相顧動色曰此招¶捕使也耶何文
人乃如是則頓顙乞降願得一<md:KR4d0306_SBCK_029-22a>¶官僚面輸欵侯毅然請
行至則羣𠒋羅拜曰吾¶父也蓋侯之令連城令將樂皆
徳愛在人而其¶力守以扞賊也不惟民敬之賊亦敬之
予嘗聞¶陳公言侯挺身諭賊事他人不能及間以語侯¶
乃曰彼時震陳公之威耳使一妄男子徃賊亦¶降嗟夫
<pb:KR4d0306_WYG_029-24a>
濟濟多士克廣徳心惟其心之廣也故¶有狄彼東南之
功而有不吳(音/話)不揚之美今以¶二君子觀之尤信彼褊
心喜忌者或揜人之功¶而有之又從而疾之有渾濬之
争而無樂范之¶遜以是心而任人家國予知其難也故
書以諗<md:KR4d0306_SBCK_029-22b>¶當世君子¶
　　　大學衍義序¶
臣始讀大學之書見其自格物致知誠意正心¶修身齊
家至於治國平天下其本末有序其先¶後有倫蓋嘗撫
<pb:KR4d0306_WYG_029-24b>
巻三歎曰為人君者不可以不¶知大學為人臣者不可
以不知大學為人君而¶不知大學無以清出治之源為
人臣而不知大¶學無以盡正君之法既又考觀在昔帝
王之治¶未有不本之身而逹之天下者然後知此書所¶
陳實百聖傳心之要典而非孔氏之私言也三<md:KR4d0306_SBCK_029-23a>¶代而下
此學失傳其書雖存槩以傳記目之而¶已求治者既莫
之或考言治者亦不以望其君¶獨唐韓愈李翔嘗舉其
說見於原道復性之篇¶而立朝議論曽弗之及蓋自秦
<pb:KR4d0306_WYG_029-25a>
漢以後尊信此¶書者惟愈及翔而亦未知其為聖學之
淵源治¶道之根柢也况其他乎臣嘗妄謂大學一書君¶
天下者之律令格例也本之則必治違之則必¶亂近世
大儒朱熹嘗為章句或問以析其義¶寧皇之初入侍經
帷又嘗以此書進講願治之¶君儻取其書玩而繹之則
凡帝王為治之序為<md:KR4d0306_SBCK_029-23b>¶學之本洞然於胷次矣臣不佞竊
思所以羽翼¶是書者故剟取經文二百有五字載於是
編而¶先之以堯典臯謨伊訓與思齊之詩家人之卦¶者
<pb:KR4d0306_WYG_029-25b>
見前聖之規橅不異乎此也繼之以子思孟¶子荀况董
仲舒揚雄周敦頤之說者見後賢之¶議論不能外乎此
也(以上論帝王/為治之序)堯舜禹湯文¶武之學純乎此者也商髙
宗周成王之學庶幾¶乎此者也漢唐賢君之所謂學已
不能無悖乎¶此矣而漢孝元以下數君之學或以技藝
或以¶文辭則甚繆乎此者也(以上論帝王/為學之本)上下數千<md:KR4d0306_SBCK_029-24a>¶載
間治亂存亡皆由是出臣固斷然以為君天¶下之律令
格例也雖然人君之學必知其要然¶後有以為用力之
<pb:KR4d0306_WYG_029-26a>
地蓋明道術辨人材審治體¶察民情者人君格物致知
之要也(明道術之目有四曰天性¶人心之善曰天理人/倫之正曰吾道異端之分曰王道霸術之異辨)
(人材之目亦有四曰聖賢¶觀人之法曰帝王知人之事/曰姦雄竊國之術曰憸邪㒺上之情審法體之目有二)
(曰徳刑先¶後之分曰義利重輕之則察民情之/目亦有二曰生靈嚮背之由曰田里戚休之實)崇敬¶畏
戒逸欲者誠意正心之要也(崇敬畏之目有六曰修己/之敬¶曰事天之敬曰臨民)
(之敬曰治事之敬曰操存省察之功曰規儆箴誡之助/戒逸欲之目有五¶曰沉湎之戒曰荒滛之戒曰盤游之)
(戒曰奢侈之戒而先之以總/論者所以兼戒四者之失也)<md:KR4d0306_SBCK_029-24b>¶謹言行正威儀者修身之
要也(一事無/其目)重妃匹¶嚴内治定國本教戚屬者齊家之
<pb:KR4d0306_WYG_029-26b>
要也(重妃匹之目有¶四曰謹選立之道曰賴規儆之益/曰明嫡媵之辨曰懲廢奪之失嚴内治之目有四)
(曰宮闈内¶外之分曰宮闈預政之戒曰内臣忠謹之福/曰内臣預政之禍定國本之目有四曰建立之計¶宜蚤)
(曰諭教之法宜豫曰嫡庶之分宜辨曰廢奪之失宜鑒教/戚屬之目有二曰外家謙謹之¶福曰外家驕溢之禍)
四者之道得則治國平天下在其中¶矣每條之中首以
聖賢之明訓參以前古之事¶蹟得失之鑑炳焉可觀昔
時入侍邇英蓋嘗有¶志乎是比年以來屏居無事廼得
繙閱經傳彚¶而輯之畎畆微忠朝思暮繹所得惟此秘
之巾<md:KR4d0306_SBCK_029-25a>¶術以俟時而獻焉其書之指皆本大學前列二¶者
<pb:KR4d0306_WYG_029-27a>
之綱後分四者之目所以推衍大學之義也¶故題之曰
大學衍義云¶
　　　送林子序¶
始吾與林子游得其詩文讀之聳抜奔放不受¶羈束其
最竒且贍者若譜東溪先生之年訟安¶國伽藍之文與
夫遊虎谿東林之詩名章秀句¶嘻笑輒就無出吻鳴聲
之悲予固知其佳士也¶及聽其言隂陽消息之變休咎
倚伏之機壹以¶易為凖而參之以太元潛虛之文皇極
<pb:KR4d0306_WYG_029-27b>
經世之<md:KR4d0306_SBCK_029-25b>¶篇幽微窈眇根極理致予心益加敬焉嵗在乙¶
丑遇予鐔津之上相與道故舊握手笑語酌酒¶而勞之
氣益豪語益壯而譚詩益放予方喜其¶留而樂與之處
也居一日求别予且慨然曰僕¶少時嘗有志斯世適不
幸而場屋屢北禁不得¶施今老矣復何望惟平生好士
夫樂佳山水¶雖老而不衰今將繇武陽抵旴江歴豫章
而西¶復南轍而下也吾家有屋數楹其上為藏書之¶樓
歗吟偃仰足以自適行將返吾廬教吾子孫¶樂吾志以
<pb:KR4d0306_WYG_029-28a>
盡吾年如是而已詎復有求當世哉予<md:KR4d0306_SBCK_029-26a>¶觀世之逸人竒
士不得志於世則必有所托以¶隱其身故嚴君平隱於
卜賈島孟浩然隱於詩¶然其身可隱而其名不可晦者
蓋有子雲退之¶與摩詰之徒以先後而焜燿之也彼數
子者豈¶有求而後獲哉今林子邃於易而雄於詩雖不¶
求聞於人然使有如子雲諸公者出其忍使吾¶子之名
冺黙而弗彰耶吾恐子之隱不終隱也¶於其行書是以
贈
<pb:KR4d0306_WYG_029-28b>
　　　送池師惠序¶
嘉泰甲子春延平日者池師惠袖刺來謁與之<md:KR4d0306_SBCK_029-26b>¶坐而問
焉池君曰世之隂陽家流衆矣然論五¶行者外星數譚
星數者或以五行為迂予蓋兼¶而通之以推世人之禍
福休咎無不中焉者君¶年時既合而星辰行度偕㑹於
吉嵗在乙丑君¶其以詞學策勲乎予佞其言而弗之信
也越既¶奏而言歸池君來賀且求序以實之予惟列星¶
之躔度宻運於天若無所預於人者而巧厯者¶獨能逆其
<pb:KR4d0306_WYG_029-29a>
運行之次以定禍福之占焉然則死¶生休戚富貴貧賤
莫不素定於有生之初蓋天¶之所為非人之力也而世
之君子猶欲以智力<md:KR4d0306_SBCK_029-27a>¶求勝非惑歟使此義茍明則於爵
禄不必兢而¶得患難不必避而免安時委順致命遂志
一無¶所用吾力焉夫然後謂之知命有問於子其以¶是
告之庶乎其有益也¶
　　　登科要覽序¶
余為延平郡從事有挾書踵門求售者衣冠蓋¶儒者也
<pb:KR4d0306_WYG_029-29b>
出其一編曰登科要覽以示余曰進士¶之科起於隋盛
於唐至國朝為尤盛士之垂光¶虹霓振翼霄漢皆此途
出故前世之士作為紀¶録以大其事要不乏人然未有
條分彚次若是<md:KR4d0306_SBCK_029-27b>¶書之詳且博也君其為我序之余惟是
書之作¶大抵多科目之榮以焜燿世俗其於世教非所¶
急也然使後生小子得而觀之知通經博古之¶為貴益
堅其日進不已之心亦昔人勸學之遺¶意此余之所以
喜而叙之也雖然自唐迄今無¶慮數千萬其勵名節植
<pb:KR4d0306_WYG_029-30a>
勳業與穹壤相為無窮¶者固不可勝紀而湮淪埋沒與
物偕盡亦不知¶其幾人然則士生斯世顧其所立者何
如耳門¶䕃之徳裕視進士之牛李其孰賢而劉蕡之忠¶
又非一第得䘮所能増損也噫學者其亦謹所<md:KR4d0306_SBCK_029-28a>¶立哉¶
　　　送葉守行詩序¶
吳興葉公守延平之二年政孚於民聲聞于天¶冬十一
月戊戌皇帝若曰朕為萬方元元宅命¶于二千石若良
與否休戚係焉二三大臣其為¶朕擇賢且能者甄而陞
<pb:KR4d0306_WYG_029-30b>
之若漢宣帝故事庶其¶懋哉羣公既奉詔則以公治理
效聞詔以使者¶節按刑于䕫命至之日邦人嗸嗸若飢
失哺若¶寒去裘驩然謡曰若公之來政實多秕胥徒狺¶
狺噬我赤子公遄其驅極民于𡍼孰瘡其痍公<md:KR4d0306_SBCK_029-28b>¶手摩拊
曽是呻吟化為歌舞公胡不留長我父¶母既而聞公之
去也扶老携㓜遮道請者以¶什百數公既諭而遣之不
置也於是州之秀民¶有諗於衆曰若等愛公之政豈不
猶負暄者之¶愛日乎日行乎天衢而照乎九垓方其杲
<pb:KR4d0306_WYG_029-31a>
杲於¶東初景下燭則墻隈舍隂有私其燠者矣然日¶之
光不止於是也倏焉上騰遐邇並矚則向之¶私其燠者
不能有也今公之政猶冬日也劍之¶為郡墻隈舍隂也
日之燠不得而有公之政可¶得而私耶是將先一州而
後一道以及乎天下<md:KR4d0306_SBCK_029-29a>¶無不被其燠者夫豈劍之人所能
有抑豈䕫之¶人所能久哉衆皆曰然乃拜而退郡之僚
吏既¶皆以詩歌其事謂僕辱知於公尤垕也命僕為¶之
序僕不敢辭<md:KR4d0306_SBCK_029-29b>¶
<pb:KR4d0306_WYG_029-31b>
　
　
　
　
　
　
　
　西山
