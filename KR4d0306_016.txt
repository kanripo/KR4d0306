# -*- mode: mandoku-view; -*-
#+TITLE: 西山先生眞文忠公文集
#+DATE: 2015-09-11 14:15:57.892812
#+PROPERTY: ID KR4d0306
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 16
#+PROPERTY: FILE SB04n0512-016西山先生眞文忠公文集-卷第十六.
<pb:KR4d0306_SBCK_016-1a>¶
西山先生眞文忠公文集卷第十六¶
　對越乙藁¶
　　表牋¶
　　　賀天基聖節表¶
月旅孟陬允恊書王之始星流華渚有開毓¶
聖之期　九廟尊安八荒凱懌㳟惟　皇帝陛¶
下道由生禀性本夙成河清社鳴應天地昇平¶
之會龍行虎歩有　祖宗英武之姿祥紀商禖¶
慶緜周暦臣頃綴六卿之列今陪萬夀之祠虎¶
拜萬年莫預簮紳之武堯封三祝第䖍薌火之¶
<pb:KR4d0306_SBCK_016-1b>¶
修¶
　　又¶
伏以光流華渚次王春王日之期名玷清廂上¶
天子萬年之夀欣同薄海共贊昌辰(臣)某實歡¶
實抃頓首頓首㳟惟　皇帝陛下濬哲文明剛¶
健中正日新君徳巳銷外侮之虞天廣聖圖行¶
撫中興之運冝用休於申命衍過暦於卜年臣¶
身也奉祠心焉戀　闕在阿在槃澗方賡衛國¶
之詩使夀使多男請事封人之祝¶
　　賀皇太后慶夀表¶
<pb:KR4d0306_SBCK_016-2a>¶
伏以奉𠕋東朝巳霈下天之澤稱觴南面今開¶
繞電之祥共贊與齡疇非戴后臣某實歡實抃¶
頓首頓首㳟惟夀明仁福慈睿皇太后陛下¶
宅心澹泊體道希夷好黄老之言巳躋民於仁¶
夀禀姜任之懿毎養志於慈明掩前聞而有光¶
與上古而不老臣遥班邇列近竊真祠金母長¶
生冝永享&KR0268;闈之奉玉巵爲夀願益增少廣之¶
年¶
　　復官謝皇帝表¶
瞽言觸憲冝坐錮於終身慶澤流徽廼悉還於¶
<pb:KR4d0306_SBCK_016-2b>¶
故物幸逾始望恩出更生臣某實惶實懼頓首¶
頓首伏念臣昔綴周行嘗洿内直花甎晝景久¶
承　寧考之恩蒼梧莫雲忽灑茂陵之血屬際¶
飛龍之運首膺馳馹之招念非忘身何以報國¶
欲勉圖初政之助庶弗辱　先皇之知而臣學¶
泥古陳識乖時變無𡊮盎之忼&KR0099;有汲黯之戅¶
愚　聖君非不受言臣自踈於開導國人皆稱¶
有罪　上獨示於矜容弗貶潮陽之八千僅奪¶
駢邑之三百出晝如孟子肯懐悻悻之&KR0059;在畞¶
&KR0002;劉生徒抱惓惓之意雖欲磨鈆而自效終虞¶
<pb:KR4d0306_SBCK_016-3a>¶
復玷之孔艱遽攽紫誥之新盡澡丹書之&KR0199;秩¶
仍元士班眡邇臣間館珍臺媿苟媮於&KR0338;禄鈞¶
天廣樂恍如侍於威顔人皆謂榮臣獨知懼兹¶
蓋恭遇　皇帝陛下聦明天縱聖敬日躋方東¶
朝丕衍於修齡而南面躬修於曠典導民以孝¶
旣洽四海之驩與物爲春忍眡一隅之泣釋覊¶
魂於幽穸返逐客於四山爰及顓蒙亦叨牽&KR0229;¶
臣敢不淬磨𪧐志湔滌&KR0494;愆犬馬之養無施惟¶
篤愛君之義江湖之身雖逺敢忘存闕之心¶
　　謝皇太后表¶
<pb:KR4d0306_SBCK_016-3b>¶
東朝奉王&KR0091;元日之上儀北闕掦綸肆敷天之¶
大𤯝不遺簮履之舊載攽命數之新七年之踦¶
一日而復臣某實惶實懼頓首頓首欽惟我¶
宋之極治世有大母之慈謨　元祐人材頼¶
宣仁之培植　紹興國論繇　聖獻之&KR0271;明用¶
&KR0014;躋登太平光復舊物不圖至此寔親見之臣¶
曩際龍飛首饕馹召念昔受知於　寧考未酬¶
罔極之恩廼今𫉬事於　嗣皇當守勿欺之節¶
冀殫塵露少荅乾坤訖當五窮自貽三黜匪曲¶
垂於宏覆將坐錮於終身兹蓋㳟遇夀明慈¶
<pb:KR4d0306_SBCK_016-4a>¶
叡皇太后陛下巍然前古之姜任&KR0098;矣深官之¶
堯舜自　嘉定更張之後翼鴻化者二十春迨¶
初元擁立以來衍皇圖於千萬世諒當　聖子¶
鷄鳴之問必及　先皇燕翼之謀以信順收天¶
人之心以忠厚夀國家之脉旣竣盛典遂布寛¶
書放臣皆得以生還羈&KR0017;亦歸其旅殯凡&KR0013;¶
公朝之厚澤悉由　慈極之至仁而臣竊禄有¶
慚報恩無所願&KR0084;長樂之徳與日月以並垂更¶
祝少廣之年後天地而不老¶
　　再知泉州謝表¶
<pb:KR4d0306_SBCK_016-4b>¶
奉祠居里毎勤北極之瞻進職守藩復沗南州¶
之&KR0009;甫臨舊服恪布寛條臣某中謝臣聞天道¶
至仁風霆無竟日之怒聖君大度山林鮮終弃¶
之材韓安國起於徒中栁宗元用於貶所皆爲¶
長吏蓋値明時㣲臣乏漢唐二子之&KR0014;　陛下¶
守　祖宗萬年之法昨者金華之入侍温然玉¶
色之下詢&KR0154;嘗因諌以罪人自媿格君之亡術¶
方秤彈交上獨亮狄山之愚迨霈宥一頒盡洗¶
元成之玷何嗇於議罰而樂於用恩庸見九重¶
之本心不忍一𤯝而弃物旣班次對又秩殊庭¶
<pb:KR4d0306_SBCK_016-5a>¶
沒齒飯䟽夫亦奚憾建牙作屏則匪所期敢圖¶
朱轓皂蓋之華仍涖紫㡌清源之境念昔　先¶
帝付臣此州玩愒三年不聞善冣侵㝷半世復¶
見遺民屬當公&KR0059;凋弊之餘不勝上下煎熬之¶
急七邑而二爲煨燼十室而九乏蓋藏禁旅雲¶
屯軍餉毎難於𪧐飽宗藩日茂俸緡半出於鑿¶
空自省迂踈若爲經理兹蓋㳟遇　皇帝陛下¶
道心淵靜徳性昭融不以䛕&KR0003;爲愛君故略臣¶
疇昔嬰鱗之譴不以聚歛爲體國故取臣平時¶
求牧之長𢌿以舊封責其来效臣昔猶將母今¶
<pb:KR4d0306_SBCK_016-5b>¶
獨携孥禄弗逮於養親志唯顓於報上拊摩瘡¶
痏冀&KR0022;人生意之復還培漑本根爲　聖朝元¶
氣之一助¶
　　謝軄名表¶
南服承流謬玷一麾之舊西清庀職躐陞三等¶
之華恪奉絲綸増輝符竹臣某中謝伏念臣猥¶
繇陋學蚤侍未光禹訓至明嘗䟽榮於帥閫堯¶
文有煥復假寵於祠官未酬天地之恩自速雷¶
霆之譴甫叨牽復旋被甄升名聮唐次對之班¶
地重古諸侯之寄維神祖十九年之制作垂¶
<pb:KR4d0306_SBCK_016-6a>¶
炎圖千萬祀之憲章䆳閣秘&KR0391;永儷羲娥之照¶
名儒典領儼分鵷鷺之行廼容孤外之逺臣而¶
參廣内之近列僥逾巳甚&KR0018;任實難兹蓋㳟遇¶
皇帝陛下徳與日新仁同天覆雖萬里皆如畿¶
甸均在撫綏苟一夫或泣堂隅爲之慘怛肆命¶
從臣而作牧庻推徳意以及人臣敢不欽奉使¶
令勉思殫竭爲中郎於禁闥固所志之愛君安¶
赤子於海瀕是亦臣之報國¶
　　知福州謝表¶
公道天開&KR0408;際&KR0259;權之始全閩地重首叨分閫¶
<pb:KR4d0306_SBCK_016-6b>¶
之除顯服龍光私憂螡&KR0018;中謝伏念臣孤忠自¶
信獨立無朋　先帝輟諸玉堂之廬俾司漕計¶
陛下滌其丹書之籍旋付藩條　两朝二紀之¶
遭逢一節四麾之赫奕重臨郡&KR0009;僅閱歳朞氷¶
檗自將粗謹酌泉之誓繭絲是戒少寛竭澤之¶
嗟方生意之&KR1171;還眡初心而猶慊幸値隂霾之¶
披豁恍瞻麗景之昭融𫉬於兹辰與在親擢西¶
廂職峻南服任𨺚侯度未修豈堪牧伯之命里¶
門在望實均父母之&KR0022;當上下通泰之期布¶
朝廷寛大之令&KR0099;屬部瘡痍之未復考比年俶¶
<pb:KR4d0306_SBCK_016-7a>¶
擾之所由政苟安恬寧有駭輿之馬吏無侵枉¶
誰為游釡之魚雖幸勝之所傷多矣猶𪧐疢甫¶
瘳之後正眞元當養之時躬為列郡之凖程大¶
作斯民之保障廼(臣)所職祗媿非材兹蓋㳟遇¶
皇帝陛下健配乾行明符晉出培千萬年立國¶
之本一用寛仁掃數十載征利之風大興廉耻¶
(臣)欽承　詔㫖思體　聖情志或得行詎有禁¶
闥淮陽之間職當自勵願惟頴川渤海之師¶
　　謝除户部尚書表¶
十連&KR0060;寵媿藩閫之罔功一礼遄歸叨地官之¶
<pb:KR4d0306_SBCK_016-7b>¶
進長班躐陪於踐斗懼罙重於履氷(中謝)伏念¶
(臣)素守朴忠濫膺迪簡曩被初元之召首躋邇¶
服之榮自退屏於山林寖逖違於軒陛憂時之¶
髪益白帳去國之十年戀闕之心如丹敢忘君¶
於一飯屬蒙起廢再玷承流皁蓋分符氊復旣¶
還於舊物青&KR0115;授龯繡行仍沗於故郷曾坐席¶
之未温忽賜環之巳及方躬&KR0259;宏開於公道而¶
彚征必萃於群賢敢圖孤跡之漂流亦辱　清¶
朝之記録且民部周司徒之任豈惟稽户口於¶
版圖顧尚書古納言之官蓋實專喉舌之樞要¶
<pb:KR4d0306_SBCK_016-8a>¶
誤拜演綸之渥冐陞曵履之華退省駑疲&KR0154;勝¶
螡&KR0018;兹蓋㳟遇　皇帝陛下乾剛天健蓄懿日¶
新親庶政以厲精大明黜陟臨百官而昭徳洞¶
别忠邪念臣嘗參紫橐之聮知臣粗厲素絲之¶
節輟還近綴俾侍清光臣敢不期&KR0091;𨺚&KR0059;勉堅¶
初志生財有道雖慚源流本末之知事君勿欺¶
願竭獻納論思之報¶
　　進大學衍義表¶
伏以汗竹雖廑何補聖經之奥食芹欲獻誤蒙¶
天語之温以十年纂輯之餘欣一旦遭逢之幸¶
<pb:KR4d0306_SBCK_016-8b>¶
(中謝)惟大學設八條之敎爲人君立萬世之程¶
首之以格物致知示窮理乃正心之本推之於¶
齊家治國見修巳爲及物之原曾子之傳獨得¶
其宗程氏以来大明厥㫖迨師儒之&KR0071;出有章¶
句之昭垂(臣)少𫠦服膺晚而知趣謂淵源逺矣¶
實東魯敎人之㣲言而綱目粲然廼南面臨民¶
之要道&KR0494;叨侍從論思之列&KR0408;當姦䛕蒙蔽之¶
時念將開廣於聦明惟有發揮於經術使吾君¶
之心炳如白日於天下之理洞&KR0002;秋豪雖共兜¶
雜進於堯朝豈魑魅&KR0014;迯於禹𪔂不重菲薄欲¶
<pb:KR4d0306_SBCK_016-9a>¶
效編摩遽惟三至之䜛徒結九重之戀旣投間¶
而置散因極意以研精畎&KR0341;不忘君每惓惓於¶
報上藩牆皆置筆㡬矻矻以窮年首剟聖賢性¶
命道徳之言旁采古今治亂安危之迹必提其¶
要皆聚此書凡諸老先生之講明粗加該括於¶
君子小人之情狀&KR0057;極形容載曕海嶽之崇深¶
期效㳙埃之裨補兹蓋恭遇　皇帝陛下乾旋¶
坤轉日就月將於緝熈單厥心基命遹𨺚於成¶
后念終始典于學遜志克邁於商宗方將切磋¶
&KR0355;磨而篤於自脩定靜安慮而進於&KR0014;得事欲¶
<pb:KR4d0306_SBCK_016-9b>¶
明於本末理期貫於精粗適稡成編冐塵清燕¶
止其所止願益加止善之功新以又新更推作¶
新民之化¶
　　宣召口宣¶
　有勑學士之官久不真拜嘉卿閎雅召至翰¶
　林虚席以延亟其祗命¶
　　謝宣召入院表(十三/日)¶
来從南服未宣民版之勞召寘北扉猥&KR0013;宸綸¶
之寵光生里巷榮動簮紳竊觀列聖之用人惟¶
待詞臣而加禮蓋於言語文章之外責其論思¶
<pb:KR4d0306_SBCK_016-10a>¶
獻納之忠或雖忤指而暫間終必棄瑕而復用¶
脩除翰苑在環滁出守之餘軾侍禁廷亦赤壁¶
歸来之後豈非加歳月則其文老渉憂患則其¶
慮長乃登䆳嚴以備顧問如臣者才華弗競戅¶
拙自將掌　先皇内制者六年毎慙越爼迨¶
陛下初元之再命竟許循牆以驅馳州縣之頻¶
且廢放山林之久見聞寖少藝業益荒結茅屋¶
於雲邉巳甘終老瞻玉堂於天上&KR0002;隔前生敢¶
云白首之重来誤辱清𠂻之妙簡𫉬玷久虚之¶
選㡬成三入之榮兹蓋㳟遇　皇帝陛下肆筆¶
<pb:KR4d0306_SBCK_016-10b>¶
成文解絃更化志孚群聽欲下山東之書念在¶
邉垂或訪河西之事必有端良之彦以充供奉¶
之班奚取臣愚俾承人乏臣敢不益堅晚節思¶
荅𨺚知賜宫錦而嘉草詔之&KR0014;雖非敢望即金¶
鏡而擿任賢之要則所自期¶
　　謝除翰林學士表¶
天子重儒臣方恢文治翰林逼華蓋遽冐恩光¶
兼陪勸誦之聮&KR0154;副掄材之意(中謝)睠唐室之¶
崇内命至&KR0197;&KR0059;人惟　聖朝之得臣修名真學¶
士豈獨文章掃五季之陋抑亦論諌首四賢之¶
<pb:KR4d0306_SBCK_016-11a>¶
&KR0091;凡厥封嚢具陳時病至於舉筆猶寓忠規懐¶
㢤&KR0002;人&KR0098;矣名世伏念(臣)愛君有素典誥非長¶
曩自中祕書久攝承明之直晚繇太常伯躐升¶
供奉之班伏觀内史錫命之詞顓舉　至和得¶
賢之羙顧改元更始雖歳月之略同而爲官擇¶
人則材&KR0014;之夐異一字之褒太寵千鈞之重難¶
勝茲蓋恭遇　皇帝陛下寅畏克對於天心恭¶
儉一如於　仁祖砥平諸夏式圖大競之勲畦¶
種羣賢將&KR0879;無窮之用故雖庸璅亦汗凝嚴(臣)¶
敢不刻意斯文勉肩所職變絺章繪句之習豈¶
<pb:KR4d0306_SBCK_016-11b>¶
薄技之&KR0014;堪以救時行道爲賢尚前猷之可仰¶
　　謝賜衣帶鞍馬表¶
翰院詞林方對渙恩之渥尚方天廐更驚晋錫¶
之蕃際遇何功服乘有耀(中謝)伏念臣少無縁¶
飾老益虺隤衣敝緼&KR0129;兾無慙於季路御欵叚¶
馬竊自慕於少游豈圖承乏於鑾坡猥𫉬分珍¶
於玉陛鵰錦之紋煥爛申以七環龍媒之骨權¶
奇華之六轡兹蓋㳟遇　皇帝陛下服惟命徳¶
爵以馭臣念其洿清切之班故俾冐輕肥之寵¶
舜裳五色慚㣲禆&KR0024;之&KR0014;燕駿千金願廣招徕¶
<pb:KR4d0306_SBCK_016-12a>¶
之意¶
　請免¶
　　辭免知福州安撫奏狀¶
伏以視&KR0022;𨕖侯無越帥藩之重臨人涖政莫如¶
鄉部之難兼此寵榮惕焉震懼伏念(臣)材非敏¶
銳學冣空踈两朝千載之逢荐洿華顯一莭四¶
麾之寄蔑著勞&KR0014;自撫舊&KR0022;偶承極弊邑有積¶
年之豫借州無旬日之𪧐儲重以公姓寔蕃&KR0338;¶
禄弗&KR0071;内循薄技旣初亡鞭筭之長俯眡窮甿¶
寧忍用箕歛之術輙效求芻之義冐干行葦之¶
<pb:KR4d0306_SBCK_016-12b>¶
仁天憫皇宗歳頒僧牒𫉬少寛於憂窘方勉竭¶
於撫摩粗銷田里之歎愁即丐山林之閒散未¶
&KR0014;厎績遽巳饕恩陞近職於文謨付中權於閩¶
服顧慙譾陋&KR0154;&KR0091;褒遷不稼取禾雖逭公言之¶
誚維桑與梓更虞本道之嫌敢𤁋忱辭冀回渙¶
渥¶
　　辭免除權户部尚書狀¶
文昌在從列爲冣髙版曹於國計爲甚重自仲¶
由之材聖門僅許以治千乗之賦况如(臣)之不¶
肖而使攝大司徒之職治天下之賦其爲不&KR0091;¶
<pb:KR4d0306_SBCK_016-13a>¶
亦巳明矣伏念臣&KR0494;&KR0018;罪愆衆所指目保全覆¶
燾盡出聖君居間數歳而予之祠奉祠踰年而¶
𢌿之郡甫及下考遽帥全閩感激恩光磨礱朽¶
鈍毎思興悠久之利不敢狥苟且之謀私願¶
朝廷假以歳月庶㡬斯人受一分之賜少寛九¶
重不忘逺之憂區區寸忱可以對越實無一念¶
别覬寵榮豈圖到官俶爾四月絲綸之命忽降¶
甘天仰惟　陛下更化以来大明黜陟英髦濟¶
濟聚在闕庭(臣)於是時豈不願親近日月之光¶
簉跡鵷鴻之列而自量蹇劣莫副選掄冐昧而¶
<pb:KR4d0306_SBCK_016-13b>¶
前必致顛踣伏望　聖慈俯照忱悃收回渙汗¶
用穆師言¶
　　再辭免户部尚書狀¶
需章有請渙汗未回讀溫詔之丁寧重微𠂻之¶
感激伏念(臣)雖乏通明之識粗知去就之冝昔¶
政在&KR0059;門固合進難而退易今權㱕公室𫠦當¶
朝召而暮行矧惟去國之十年常切愛君之一¶
念毎愁無路可輸畎畞之忠詎意逢辰重瞻天¶
日之表身未離於閩嶠心巳騖於闕庭盍即敬¶
承敢云固避惟是天臺髙選地官劇曹位在納¶
<pb:KR4d0306_SBCK_016-14a>¶
言難踵䕫龍之武軄專治賦媿亡晏巽之才僣¶
瀆　睿聰冀還　宸渥或改司於間局或仍綴¶
於舊班庶㡬上無濫予之嫌器名增重下免僥¶
逾之媿廉耻𫉬全(臣)巳於六月一日起離福州¶
迤邐赴闕外所有權戸部尚書恩命合伸懇免¶
降詔不允¶
　朕自承大統倐踰十年謂藩閫之間雖以任¶
　師帥爲急而朝著之内&KR0057;以得賢傑爲先冝¶
　有千人之英来預六聮之長卿忠忱許國讜¶
　論昌時兒童知其姓名榗紳聞其出處每深¶
<pb:KR4d0306_SBCK_016-14b>¶
　簡記兹甫召除近臣盡規蓋有関於君徳司¶
　徒掌敎夫豈爲於民財式副詳延寧容辭避¶
　其祗前席之意毋徇循墻之謙所辭冝不&KR0098;¶
　　辭免翰林學士知制誥兼侍讀狀¶
㳟聆二命有惕寸𠂻竊惟禁林置寓直以来學¶
士拜眞除者少繇　慶元迄　嘉定之末歳殆¶
㡬三紀之間考伯夀至樓鑰之舊題不過四人¶
而巳睿明繼作選用益嚴由其任職之難是以¶
虚席之久文章爾雅必有先秦西漢之風徳望¶
老成乃&KR0091;北扉東閣之選伏念(臣)譾焉孤學藐¶
<pb:KR4d0306_SBCK_016-15a>¶
爾百材昨事先皇𫉬洿内命旣求試於民事¶
遂積困於吏氛司空城旦之書㡬於習熟翰林¶
子墨之作久矣廢忘故洊用於初元竟牢辭而¶
得請於赫聖神之斷丕昭&KR0197;令之新冝屬鉅儒¶
俾當鴻筆庶海内讀懇切丁寧之詔知　聖上¶
有憂勤惻怛之心自顧如臣則非其任三十二¶
而攝直已愧&KR0014;言五十七而爲眞敢尸誤寵廼¶
&KR0002;侍經之職&KR0057;髙勸誦之班旣巳試之無裨豈¶
重來之可勉仰蘄宸指併寝恩綸悃愊之&KR0059;&KR0466;¶
兢以俟所有恩命未敢祗受降詔不&KR0098;¶
<pb:KR4d0306_SBCK_016-15b>¶
　卿&KR0018;一世重望前去國也士論共惜今還朝¶
　也民言交慶其何修得此於天下㦲直以愛¶
　君志念&KR0548;切論議侃侃一出于正耳然則代¶
　予言以詔四方舉堯舜之道以吿上是職正¶
　卿任也而得辭乎况國人所期朕意所屬有¶
　不止此者卿固不容避也¶
　　再辭免狀¶
北扉建長西學侍言在儒者均謂至榮而¶
聖朝之所謹選其在駑劣皆非敢當然(臣)頃在¶
初元嘗陪經幄未殫忠益巳困煩言故當出晝¶
<pb:KR4d0306_SBCK_016-16a>¶
之時不勝戀闕之念乃今何幸復近威顔此區¶
區愚臣報效之秋也其敢以不&KR0014;自解惟是學¶
士之官在本朝為甚重近世多虚而不除顧以¶
何人得以充數伏觀　朝廷更張以来兩制之¶
任必惟其人文章爾雅訓辭深厚殆數十年之¶
所未有臣以空踈之學骫骳之文一旦躐而為¶
之長得無愧乎用是踧踖不安湏至再塵天聽¶
伏望　聖慈將(臣)新除翰林學士知制誥恩命¶
特賜寝免改𢌿名流所有侍讀職事臣不敢洊¶
具控免¶
<pb:KR4d0306_SBCK_016-16b>¶
　　辭免兼修史狀(十一/月未)¶
㳟聆明詔有惕于中嘗聞先儒曾鞏有言以爲¶
唐虞有神明之性微妙之徳爲二典者不獨記¶
其事迹併與其深微之意而傳之蓋當時執簡¶
操筆者亦皆聖人之徒也㳟惟中興　三聖揖¶
遜相承無媿堯舜豐功大業震耀古今必有名¶
世之士知聖人之意者然後&KR0014;掦洪烈彰緝熈¶
上嫓典謨之盛如臣者才識非長問學㝡淺昨¶
在初元嘗與筆削莫措一辭今復何爲再叨妙¶
選况&KR0811;蜀之耆儒家擅史學承命修纂允謂得¶
<pb:KR4d0306_SBCK_016-17a>¶
人豈容末至躐處其上用敢頓首以請伏望¶
皇&KR0268;收回渙渥顓命𦒿儒総領厥事庻㡬鉅典¶
不日崇成所有恩命臣未敢&KR0083;受降詔不&KR0098;¶
　卿引鞏語既知史之難其言&KR1033;家世又知史¶
　之長則卿史斈深矣兹朕所以命卿也惟我¶
　建炎中興迨今百有餘載　髙廟一朝大典¶
　猶末迄奏朕心忸焉寤寐不置比喜得&KR1033;今¶
　復詔卿蓋與　先朝分命修&KR0004;以作唐史同¶
　意欲趣千成耳其相與舉綱撮要共裁衆工¶
　使汗青有期垂信無極以稱朕章明祖烈之¶
<pb:KR4d0306_SBCK_016-17b>¶
志則予汝嘉仲叔之間何足為遜所辞宜不¶
允¶
西山先生眞文忠公文集卷弟十六¶
<pb:KR4d0306_SBCK_016-18a>¶
