# -*- mode: mandoku-view; -*-
#+TITLE: 西山先生眞文忠公文集
#+DATE: 2015-09-11 14:15:57.591364
#+PROPERTY: ID KR4d0306
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB04n0512-010西山先生眞文忠公文集-卷第十.
<pb:KR4d0306_SBCK_010-1a>¶
西山先生真文忠公文集卷第十¶
　對越甲藁¶
　　奏申¶
　　　奏乞將武岡軍簽判葉莫褒賞狀¶
臣等竊惟人材之優劣未易知也平居暇日勉¶
自修飭夫誰弗&KR0014;至於事變之來紛紛轇轕呼¶
吸之頃安危係焉乃&KR0014;從容區畫摧群兇陸梁¶
之氣成一方綏靖之功則其材始有可&KR0091;者矣¶
臣所部武岡軍近者有兵卒之變原其始也盖¶
以守臣司馬遵不善撫循至此紛擾(臣某)嘗劾¶
<pb:KR4d0306_SBCK_010-1b>¶
奏以聞奉　㫖罷免矣遵雖去郡然兇卒蔣宗¶
等自知以軍伍之㣲巳嘗陵犯郡守剽掠居民¶
𢦤殺保丁罪在不赦締交合黨其謀日深旣脅¶
取州郡文帖爲諸營之長且以將領自&KR0091;檀岀¶
文引役使郡兵鳴梆集衆無敢後者方其鼓衆¶
倡亂之日巳刼郡民三十餘家臣等移文撫定¶
之後雖不復行刼但以意諭富室借犒軍之名¶
令輸錢於巳所積日冨氣&KR0395;愈張包藏禍心寔¶
有叵測獨頼本軍簽判葉莫者平時素以寛厚¶
爲兵民所信愛自&KR0004;變作司馬遵託疾在告莫¶
<pb:KR4d0306_SBCK_010-2a>¶
&KR0014;躬任撫諭之責使蔣宗等不敢大肆其兇臣¶
等得報亟令莫權攝郡事且宻授討䇿使莫圖¶
之又&KR0014;深沉弗露外示撫柔而中爲規晝以措¶
置火政爲名選兵卒之可用者團結什五軍畨¶
守𪧐區䖏旣定即以臣所下賞榜及借&KR0024;文帖¶
宻示其中之可仗者數人使爲之倡於是群卒¶
爭&KR0108;遂梟蔣宗等三人之首於崇朝之頃自¶
兇黨同時就&KR0350;無一漏網闔郡吏民歡&KR0002;更¶
臣等&KR0060;見宣敎即簽書武岡軍判官㕔公事權¶
軍事葉莫學問愽洽操行㓗修早登儒科两¶
<pb:KR4d0306_SBCK_010-2b>¶
邑令始在善化以和平爲政潭人&KR0091;之継在遂¶
昌修復經界迄今猶頼其利及至武岡&KR0408;㑹闕¶
守攝承數月政譽藹然捄㐬㫪陵民&KR0013;實惠今¶
兹又&KR0014;殄除兇逆震憺國威使軍律巳壊而復¶
修民情方摇而遽定其事雖止一方其利實及¶
一路其効雖止一時其功可及百年用敢合辝¶
上干天聴伏望　聖慈将莫&KR0278;加褒賞仍賜拔¶
擢以風厲當世使凡爲國竭力為民除患者知¶
所&KR0134;勉實天下幸甚湏至奏聞者右謹録奏聞¶
伏&KR0049;勑㫖并申尚書省樞宻院諌院御史臺(又/与)¶
<pb:KR4d0306_SBCK_010-3a>¶
(廟堂書云某近自武岡兇卒授首之後一再奏/起禦陳㐲計悉塵鈞覧今震本軍具到事之本)¶
(未及用力兵級姓名謹用備中朝者切惟簽判/葉莫以辭然一儒生平時謙㳟靜黙&KR0002;無所&KR0014;)¶
(爲者臨事制變乃毅然&KR0108;發如此其所區䖏又/極縝宻故&KR0014;翦除𠒋醜綏靖一方其力甚難而)¶
(其力甚偉某巳同權憲大夫露薦于/朝伏望/鈞慈&KR0278;加奨櫂以風厲當世盖今有位之大夫)¶
(抵習爲保身持祿之謀其&KR0014;&KR0162;軀犯難爲公家/立事者甚少况莫暫攝郡符事之齊否初非已)¶
(責一發不効則舉族殱焉常情於此鮮不顧慮/而莫之用心知有公家而不知有&KR0059;室知有一)¶
(方之利害不知一身之安危其在今日實爲難/得方事之未齊也諸郡尺籍浸有瞋目語難之)¶
(風爲有司者未免姑息容養以幸無事一旦首/亟徧徇諸州此等意態不摧自沮後雖有喜亂)¶
(之人誰敢復效&KR0057;者故某薦莫之章以爲其事/雖主於一方於利實乃一路其効雖止一時其)¶
(功可及百年公論實然非夸語也惟大丞相先/生知之諸卒之用力者人數頗多無悉賞之理)¶
<pb:KR4d0306_SBCK_010-3b>¶
(惟李成陳喜李收于志四名不可不録巳詳其/公狀申聞乞正行&KR0024;授原諸卒所以用力者爲)¶
(本司明立賞罰許事成之日保奏&KR0024;官故&KR0014;踴/躍效命&KR0162;數人之賞以全一郡之生靈仰惟公)¶
(朝必所不靳願早賜㫖揮行下某豈勝惓惓徯/望之至十二月十九日奉/聖㫖葉莫特轉三)¶
(官陞差充通判武岡軍仍令吏部將本軍簽判/員闕日下者罷其巳差下又令赴部别注授)¶
　　又申乞黄逹等賞¶
本司昨爲蔣宗楊徳等鼓衆作亂光熖熾然&KR1316;¶
睢日甚若典刑乆而未正必有必蔓難圖之憂¶
効&KR0057;者將相&KR0071;而起遂與僚属共議所以區䖏¶
之䇿行下委權軍事葉莫選兵級之可用者許¶
以重賞使之效命必&KR0014;有濟於是書冩賞榜出¶
<pb:KR4d0306_SBCK_010-4a>¶
給&KR0024;帖宻切發下本軍且許事成之日具申¶
朝廷&KR0024;授真命權軍事葉莫遂借潜火爲名團¶
結軍伍擇其中之可仗者數人示以本司賞㮄¶
及借&KR0024;文帖果皆踴躍争&KR0108;軍兵李成首&KR0014;設¶
計誘之使出陳喜李收于志首先用命擒戮渠¶
魁四人之功實居其最已先用本司發下文帖¶
將李成陳喜各借&KR0024;承信郎李收于志各借&KR0024;¶
進武校尉遂具申　朝廷並與給降真命&KR0024;授¶
其黄逹等四十一人各係隨從用力巳行下轉¶
資激犒及押隊徐炳等四員各行薦舉本司亦¶
<pb:KR4d0306_SBCK_010-4b>¶
行開列姓名供申　朝廷證會三月二十七日¶
凖樞宻院劄子節文二月十一日奉　聖㫖依¶
李成陳喜各特與&KR0024;承信郎李收于志各得與¶
&KR0024;進武校尉本司巳㳟禀関牒去訖今㩀武岡¶
通判葉宣敎莫前項狀申乞將黄逹等一十六¶
人特更與並加旌賞本司證得所申黄逹等一¶
十六人當來係陳喜同等用命擒捕斫到蔣宗¶
等首級之人委有勞效謹具申樞宻院尚書省¶
伏乞㫖揮特賜詳酌推賞施行¶
　　又申併乞推周安衡賞¶
<pb:KR4d0306_SBCK_010-5a>¶
證會武岡軍叛卒蔣宗等鼓衆倡亂本司随冝¶
行下權軍簽判葉宣敎莫先次撫定使軍民按¶
堵徐議措置討方畧遂取責本司都吏周安衡¶
軍令狀不管稍有漏泄仍令專一承行機宻文¶
字其時書冩條畫賞㮄補帖等不欲宣泄盡出¶
周安衡一手且許以事濟之後當與具申　朝¶
廷補官所是周安衡自差委承行之後朝夕究¶
心備宣忠力継而葉簽判果以本司所下賞格¶
&KR0024;帖宻示軍兵李成等踴躍用命一朝之頃三¶
𠒋就戮今李成等見蒙　朝廷録其勞效授以¶
<pb:KR4d0306_SBCK_010-5b>¶
官資巳足爲軍卒用命者之勸至於周安衡在¶
司年深累曾承行軍機事務別無過失前政安¶
撫鄒閣學曾具申　朝廷乞行補官未凖囬降¶
令契勘蔣宗等作亂實非其他盗賊之比今事¶
巳就緒統周安衡之功雖不可與李成等並言¶
而其宣勞效力若不具申　朝廷&KR0278;加旌賞無¶
以爲胥吏忠勤者之勸本司保明是實欲望鈞¶
慈特賜敷奏將周安衡比附次等立功人李成¶
于志體例特與&KR0024;就官資施行庻㡬寸功必録¶
人知激勵湏至申聞者¶
<pb:KR4d0306_SBCK_010-6a>¶
　　又申乞將董汝霖䖏㫁狀¶
本司昨凖　朝廷㫖揮將武岡軍吏董汝霖根¶
勘限十日具情莭申尚書省巳於今月十四日¶
酉時入樞宻院奏字記黒牌遽申發去訖契勘¶
本軍諸卒之變皆是李安世董汝霖生事激作¶
之故獄司勘到情節巨蠹除李安世先巳自盡¶
外其董汝霖欲乞㫖楎行下特從䖏斬以爲公¶
使生事激變者之戒湏至申聞者¶
　　奏置惠民倉狀¶
臣揋以踈庸叨蒙推擇假守湘圡深惟委&KR0009;之¶
<pb:KR4d0306_SBCK_010-6b>¶
重朝夕疚心苟可以惠飬民生培固&KR0022;本者不¶
敢不用其至惟是民食一事最関休戚臣在官¶
二年春夏之間郡城居民率苦貴糴盖其生齒¶
阜蕃土産有限全仰客米以濟其乏若鄰路與¶
上江歳豐穀賤轉販者多僅免闕食一或不然¶
則市直驟增平民下户立見狼狽常平義倉之¶
儲本自無機加以法禁嚴重非飢荒巳甚之歳¶
不敢輙請發糶故二年之間雖苦貴糴臣皆那¶
融借撥别色米斛以糶而不敢遽發常平至今¶
夏米價益翔借撥之米不足以&KR0071;然後洊申常¶
<pb:KR4d0306_SBCK_010-7a>¶
平司得米五萬石賑糶一城生齒頼以全活而¶
公家之積則巳垂罄矣今歳一旱所傷甚多來¶
春以後民食必乏倘不早為備豫之計惟盻盻¶
焉湏客販之至一或不&KR0071;其將柰何竊見　國¶
朝張詠　淳化中守成都以蜀地素狹生齒寔¶
蕃稍遇水旱民必艱食時米一升直錢三十六¶
乃按諸邑田稅如其價歳折米六萬石至春籍¶
城中細民計口給劵俾輸元估糶之奏爲定制¶
其後百餘年間雖時有災饉米甚貴而民無菜¶
色臣之於詠無&KR0014;爲役然心竊慕之考之吏牘¶
<pb:KR4d0306_SBCK_010-7b>¶
本州秋稅米内有所謂折粳者本正苗之數其¶
後折錢以充郡用前後守臣或遇闕米支遣則¶
令仍輸本色臣今措置自今歳爲始將上項折¶
粳令人户輸納本色更不折錢以嘉定十六年¶
納到數目計之合正與耗爲米五萬餘石别敖¶
盛貯名曰惠民倉歳歳賑糴其規模大畧悉倣¶
張詠之法庻㡬城市細民自此永無艱食之虞¶
而因養寓敎又於風化不爲無補所有張詠舊¶
法與臣今來區䖏事冝不敢上溷天聴巳具申¶
朝省外竊惟古人良法未有百年而無弊者帷¶
<pb:KR4d0306_SBCK_010-8a>¶
&KR2452;賑糶一事自　淳化至　宣和百有三十餘¶
年蜀民&KR0013;惠如一日不惟詠之區畫有方亦由¶
&KR0071;其後者更相維持小有弊病隨即求藥雖有¶
異議不爲動摇而　朝廷著之令甲前後議臣¶
復主張而申明之以故行之愈乆其利愈慱臣¶
今欲望　聖慈將臣奏申事宜特降勑㫖行下¶
本州永永遵守使潭人世世蒙&KR0013;　聖朝子育¶
之恩實一方大幸謹録奏聞伏&KR0049;　勑㫖(後批/二件)¶
(送户部勘當限五日申尚書省本部契勘今都/省批下湖南真安撫奏今措置將本州秋稅米)¶
(内折粳米者自今歳爲始今人户納本色更不/折錢以嘉定十六年納到數目計之合正耗爲)¶
<pb:KR4d0306_SBCK_010-8b>¶
(米五萬餘石别敖盛貯名曰惠民倉歳歳賑糶/永無艱食之虞送部勘當事理今部照得今詳)¶
(潭州真安撫所申以本州折粳並納本色米置/惠民倉如張忠定公知益州日故事必帥守&KR0014;)¶
(節用愛人而不較折粳以爲郡計之利乃&KR0014;相/継經乆之良法羙意俾百姓歳受平糴之惠又)¶
(可保全常平義倉水旱之備今勘當欲&KR0049;今秋/㫖揮下日行下本州依應申取/朝廷㫖揮伏)¶
(&KR0049;㫖揮右劄付潭州從户部勘當到事/理施行准此寳慶元年正月二十五日)¶
　　申朝省借撥和糴米狀¶
竊見湖南一路今夏一旱甚廣而潭州爲甚潭¶
州諸縣多以旱告而長沙善化寜郷益陽等縣¶
爲&KR0057;甚早稲之傷㡬及其半愬旱之狀日以千¶
百計某巳委官分行檢視入秋以後雖幸得雨¶
<pb:KR4d0306_SBCK_010-9a>¶
然潭之風土多種早稻其視晚禾居什之七晚¶
禾雖稔自輸官外嬴餘無㡬冨家之所儲蓄細¶
民之所仰食惟早稲而巳今旣不稔則來歳春¶
夏間闕食必甚某濫叨郡&KR0009;視民利病實巳休¶
戚毎一念之䆮食㡬廢且去歳收成日𫉬中熟¶
徒以般販出境爲數頗多今春以來米價翔踴¶
甚至無米出糶州城自二月後即行賑糶至七¶
月終計米七百萬石諸縣郷村在在勸分免流¶
莩今歳所收比之去年大相遼絶晚禾雖茂近¶
者不雨又半月矣頗聞髙田巳多龜坼倘更不¶
<pb:KR4d0306_SBCK_010-9b>¶
稔其將柰何豫備之計豈容不講然常平之積¶
旣巳甚乏其他又無米斛可以那融倘非控告¶
朝廷存&KR0335;綱運則州郡雖有救䘏之心安&KR0014;使¶
人實&KR0013;全活之惠數内一契勘本州有未起嘉¶
定十六年上供米三萬三百石并嘉定十四年¶
和糴米三萬二百餘石十五十六年和糴米一¶
十一萬一千七百八十餘石近凖省劄指揮於¶
上項和糴米内起一十萬石赴湖廣總領所交¶
納見今不住装發所餘止有一萬一千餘石而¶
巳今來欲乞　朝廷將上項未起上供和糴米¶
<pb:KR4d0306_SBCK_010-10a>¶
共七萬二千三百餘石存&KR0335;本州爲來春以後¶
賑糶之備庻庻在城十萬餘户不至有闕食狼¶
狽之患其糶到價錢謹當令項椿管&KR0049;將來豐¶
熟收糴&KR0024;還其於公朝積貯初無虧損而細民¶
實被更生之恩伏乞劄付本州從申施行仍劄¶
下湖廣總領所證㑹伏&KR0049;㫖揮(九月一日奉/聖㫖令潭州於)¶
(和糴樁管米内支撥二萬石充賑糴使用務要/實惠及民其糴到價銭令項樁管候來年秋熟)¶
(收糴/&KR0024;還)¶
　　申尚書省乞撥和糴米及囬糴馬穀狀¶
昨縁潭州諸縣今歳告旱禾稻損傷來歳春夏¶
<pb:KR4d0306_SBCK_010-10b>¶
之間闕食必甚常平之積旣巳控乏其他又無¶
米斛可以那融遂畫項具申　朝廷其一乞將¶
嘉定十六年上供米十四年以後和糴米共七¶
萬二千石存&KR0335;本州爲來春賑糶之備其二乞¶
將嘉定十七年合發馬料綱免起一年從本州¶
措置就諸縣郷村置敖收納來歳給貸末等人¶
户充爲種糧今月二十五日㳟惟九月&KR0004;八日¶
省劄付九月一日　聖㫖令潭州於和糴樁管¶
米内支撥二萬石充賑糶使用務要實惠及民¶
其糶到價錢令項樁管俟來年秋熟收糴補還¶
<pb:KR4d0306_SBCK_010-11a>¶
仰見聖　朝愛育斯民之意與天無極但某元¶
請存留米七萬餘石今來止蒙　朝廷支撥二¶
萬所有馬穀一項又未凖指揮仰惟仁聖在上¶
視民如傷毎遇一方水旱悉力賑救未嘗少有¶
靳惜某昨漕江東&KR0408;值大歉與諸司共請于朝¶
前後得米凢五十餘萬石官會度牒又不與焉¶
大扺悉行給予當時九郡四十三縣之民無一¶
流莩感戴至今叨恩此來值道州飢疫又同漕¶
臣控請旋蒙行下撥賜和糴米一萬二千餘石¶
徑行給濟四縣生靈垂死復生今本州之旱視¶
<pb:KR4d0306_SBCK_010-11b>¶
江左㫪陵則爲稍輕某之所請亦不敢輙援前¶
例盖撥米賑糶自當收糴㭪還兊穀給貸亦以¶
價錢起觧非逕乞賑濟之比　朝廷昨尚從其¶
所難今豈不從其所易皆某敷陳未力之罪也¶
合𠕅具申請如左¶
　一本州生齒最爲畨庻某去歳以來舉行賑¶
　　糴在城貧民抄劄一萬二千八百餘户長¶
　　沙善化两縣郷都之近城者抄到七千一¶
　　百餘户其始三日一糶自春至秋共糶過¶
　　米七萬餘石去冬收成日係中熟徒以鄰¶
<pb:KR4d0306_SBCK_010-12a>¶
　　境告歉客販不來本州之米却泄於外縁¶
　　此價直驟增細民艱食然不過三两日一¶
　　糶尚用過前件米數况今夏一旱損傷至¶
　　多目今諸縣申到檢放旱田凡三百一十¶
　　六萬九千三百餘&KR0341;來春以後米價翔踴¶
　　必甚於今非連日計口給糶米有所不可¶
　　則所用米斛比之今年又湏加倍證得某¶
　　近置惠民倉撥人户納到折粳米五萬餘¶
　　石椿充賑糶巳具奏申外今蒙朝廷支¶
　　撥和糴米二萬石總而計之僅有七萬石¶
<pb:KR4d0306_SBCK_010-12b>¶
　指凖切恐給糶决是不敷某不敢以將去¶
　之故不爲力陳然亦不敢必望　朝廷悉¶
　如前請契勘十四年以後和糶米見有四¶
　萬一千二百餘石椿頓州倉除巳除指揮¶
　支撥二萬石外自餘二萬一千二百餘石¶
　欲望　朝廷併賜行下撥充本州賑糶將¶
　糶到價錢令項樁管收糴&KR0024;還所有十六¶
　年上供米三萬三百餘万一面接續装綱¶
　起發徃㐮陽交卸不敢再有申請¶
　一本州管下名爲産米之地中户以下輸賦¶
<pb:KR4d0306_SBCK_010-13a>¶
　　之餘僅充食用富家巨室所在絶少毎歳¶
　　郷村闕食諸縣例行勸分徃徃所得無㡬¶
　　雖間有勸到米石去䖏以之給糶無田之¶
　　貧民尚不&KR0014;徧及&KR0002;五等下户&KR0138;有寸圡¶
　　即不預糶其爲可憐更甚於無田之家盖¶
　　其名雖有田實不足以自給當農事方興¶
　　之際稱貸冨民出息數倍以爲畊種之資¶
　　及至秋成不&KR0014;盡償則又轉息爲本其爲¶
　　困苦巳不勝言一有艱歉富民不肯出貸¶
　　則其束手無䇿坐視田疇之荒蕪有流移¶
<pb:KR4d0306_SBCK_010-13b>¶
　　轉徙而巳某居常深念所以救之而未得¶
　　其&KR0003;今春艱食諸䖏細民窘迫至甚惟長¶
　　沙縣諸郷有社倉二十八所凡二十&KR0341;以¶
　　下之户皆預貸穀頼此得充糧種比之他¶
　　縣貧民粗有所恃某因是詳加體訪乃知¶
　　本縣社倉剏始於慶元初年迨今二十餘¶
　　載雖不&KR0014;無弊而貧民蒙利實多以比遂¶
　　欲推行之於諸邑郡計雖乏極力樽節粗¶
　　可官僚皆謂馬料之穀可以陳乞兊撥盖¶
　　其&KR0003;可行者二去歳合起之數尚有八萬¶
<pb:KR4d0306_SBCK_010-14a>¶
　　一　千石在倉見今在倉装發則軍前馬料¶
　　未至闕乏一也湖北州縣今歳多稔以¶
　　價錢解總領所就彼收糴自可接續支遣¶
　　二也某昨來申請之後切度　朝廷必垂¶
　　矜&KR0098;而工役煩夥非數月不可成若竢指¶
　　揮恐某替期巳迫不&KR0014;集事先遂行下諸¶
　　縣置立倉敖近據逐縣申各起造了畢及¶
　　巳選差郷士主掌分撥稅户送納田野農¶
　　民知州郡爲控告　朝廷立此乆長之利¶
　　人欣恱歸感　聖恩今年雖欲申輟有所¶
<pb:KR4d0306_SBCK_010-14b>¶
　　不可某在官二年所以爲民食計者無所¶
　　不至在城則置惠民倉諸縣則勸立義&KR0338;¶
　　近又申常平司將今年義米權就置社倉¶
　　去䖏别敖受納以備來歳賑糶然所及者¶
　　亦止是無田之民若末等稅户有田而貧¶
　　者自置立社倉儲穀給貸之外别無他䇿¶
　　可使蒙恵且㳺手浮食之民旣被存恤而¶
　　力田輸賦之家反不沾匄揆之人情&KR0057;所¶
　　未安欲望特賜指揮從某所請令本州證¶
　　目今價直以行在㑹子并紐筭水脚縻費¶
<pb:KR4d0306_SBCK_010-15a>¶
　　解赴總領所交納徑就湖北收糶在總領¶
　　所實無所損而本州得此數之穀散諸郷¶
　　村歳歳給貸循環無窮實一方大幸¶
　小貼子某第二項所請恐議者以社倉易生¶
　弊倖徒費穀斛未必有益某考之諸䖏社倉¶
　敗壊之由盖縁其始多是勸諭士民出本因¶
　令管幹徃徃視爲巳物官司亦一切付之不¶
　加考察且無更替之期安得不滋弊倖某今¶
　來所置諸縣社倉百餘所一切從官司出本¶
　選擇佐官分任出納鄉士之主執者不得獨¶
<pb:KR4d0306_SBCK_010-15b>¶
　專其權兼令二年一替其視向來規摹似稍¶
　周宻其他考察一一加詳質之衆論似可悠¶
　乆且㝷常救荒最以般運米穀下郷爲難今¶
　一郷之間輙爲數倉毎倉儲穀數百石其爲¶
　荒歉之備無出此䇿伏望　朝廷垂察令某¶
　迄成此事以幸十二邑之民不勝大惠所有¶
　某不竢指揮徑將人户稅穀就社倉送納專¶
　輙之罪併乞矜宥施行(十二月十四日奉/聖㫖並依所申劄付)¶
(潭/丹)¶
　　奏置十二縣社倉狀¶
<pb:KR4d0306_SBCK_010-16a>¶
臣㳟惟　孝宗皇帝深惟民食之重因朱熹有¶
請攽社倉法于天下自是數十年間凡置倉之¶
地雖遇凶歳人無菜色里無&KR0349;聲臣少時實親¶
覩其利歳乆法壊毎爲之太息嘉定乙亥蒙恩¶
將漕江東歳&KR0408;旱蝗承詔措置荒政奔走屬部¶
親見饑窮之民惟鄉落最甚而致粟又爲最艱¶
勞費不啻數倍因&KR0099;然深念使社倉之法推行¶
而不廢在在皆有藏粟以之振民猶取之懐也¶
其利豈不慱㢤至是益知　孝宗皇帝之聖謨¶
神畫有百世不可易者近歳士大夫以其蠹弊¶
<pb:KR4d0306_SBCK_010-16b>¶
多端徃徃歸&KR0057;於法欲舉而廢之抑不思古今¶
之法&KR0154;常無弊亦在夫維持整飭之爾如以常¶
平義倉論之侵漁移易其害亦不一矣然卒不¶
可廢者以其害不&KR0014;揜利故也何獨社倉必欲¶
舉而廢之㦲仰頼　聖朝深知此法未容輕變¶
前後監司守臣有欲建立者皆可詔之凡今有¶
食之地如建昌南城𡊮州萍鄉等䖏推行有法¶
人蒙實惠而潭之屬縣曰長沙者而有倉二十¶
八所蓋慶元初知縣事饒幹所立距今三十餘¶
載雖不&KR0014;亡弊而窮民頼之亦多臣叨蒙湖湘¶
<pb:KR4d0306_SBCK_010-17a>¶
&KR0408;潭人連歳艱食今夏旱暵&KR0057;甚禱請之餘齋¶
居深念所以爲一方飢饉之備盖無出社倉之¶
右者用是樽節浮費以官錢易穀于總所凡八¶
萬石益以他穀爲九萬五千餘石十二縣置倉¶
凢百所令人户之當輸穀于州者就輸之社倉¶
其歛散之規息耗之數大槩悉倣朱熹所上條¶
約而因時捄弊視俗制冝者又加詳焉此盖淳¶
熈勑㫖之所許也仰惟　仁朝深知之初方務¶
行　孝宗故事臣敢昧死以聞其申請事冝巳¶
上之尚書省乞賜敷奏施行伏望　聖慈察臣¶
<pb:KR4d0306_SBCK_010-17b>¶
汲汲爲民之心從臣所請攽降㫖揮令本州常¶
切遵守庻㡬良法羙意乆存而不壊貧民下户¶
得以蒙天施行無窮臣不勝大願湏至奏聞者¶
(㝷得㫖依/奏行下)¶
　　禮部申省論小祥不當從吉狀¶
某伏覩巳降㫖揮群臣&KR0049;過　寜宗皇帝小祥¶
並服純吉者某謹按禮經子爲父臣爲君皆服¶
斬衰三年此禮之所當然人情之不容巳者也¶
自漢文帝率情變古後世始不復見三代之全¶
禮間有天資篤孝銳欲復古如晋武帝者而其¶
<pb:KR4d0306_SBCK_010-18a>¶
臣習卑守陋顧沮而止之其&KR0003;不過曰君服於¶
上臣除於下是有父子無君臣也獨弗思古禮¶
之不行患在人君惮其難耳豈有君&KR0014;服之而¶
臣顧不&KR0014;耶我　本朝　列聖相承外庭雖用¶
易月之制而宫中實行三年之服迨至　阜陵¶
獨出宸㫁易月之外衰服如初朝衣朝冠皆以¶
大布三代之下盖未之有惜當時輔臣禮官不¶
&KR0014;推廣聖意并定臣下執䘮之儀遂使人主衰¶
服三年於上而群臣易月公除於下此千載無¶
窮之恨也迨　紹熈甲寅　阜陵上賓從臣羅¶
<pb:KR4d0306_SBCK_010-18b>¶
㸃等建議乞令群臣於易月之後未釋衰服朝¶
㑹治事權用公服黒帶毎遇七日及朔望時節¶
朝臨奉慰應干䘮禮皆以衰服行事山陵之後¶
期與再期則又服之至大祥而後除至於燕服¶
亦當稍爲之制去紅紫之飭此於臣子行之非¶
有甚難而可以畧存三年之制者詔從之當時¶
臺諌集議以爲㸃等所請雖未純古亦畧存遺¶
意可以扶持衰薄&KR0024;助名敎且請併君服討論¶
竟以不果議者至今惜之某愚竊謂古制之不¶
行乆矣使人君居䘮必&KR0002;　阜陵之禮群臣執¶
<pb:KR4d0306_SBCK_010-19a>¶
䘮必&KR0002;甲寅之制雖其節文度數未盡如古而¶
其意則巳庻㡬於古矣自侂冑弄權群姦朋附¶
但欲一切反　慶元初政故　光宗之䘮群臣¶
復以小祥純&KR0123;今以會要諸事攷之群臣禫除¶
而純吉者　累朝之制也其後易以升祔至紹¶
興而易以小祥至甲寅而又易以大祥二百餘¶
年之間䘮制四變皆近而之逺非自逺而之近¶
也侂胄變甲寅之制而從小祥之舊是自逺而¶
之近也自逺而之近是舍厚而從薄也其可乎¶
㦲且　嘉泰元年八月禮部大常寺申乞遵¶
<pb:KR4d0306_SBCK_010-19b>¶
紹興巳行之典　淳熈申命之文令百官過小¶
祥日並服純吉臣今考之　淳熈宅憂之日雖¶
有群臣自從易月之令初未嘗有小祥從吉之¶
文盖　髙廟登遐在十四年十月八日至十六¶
年二月二日　孝宗内禪　光宗踐祚於是文¶
武百僚鞍韀佩帶悉用吉禮然則當時之純吉¶
自縁新君之受禪非爲髙廟之小祥也　嘉¶
泰禮官敢於舞禮如此豈不重駭耶乃者有司¶
偶失討論徒以　光宗䘮紀最近而可遵不知¶
甲寅所定乃　寧考初政之善而辛酉之議乃¶
<pb:KR4d0306_SBCK_010-20a>¶
&KR0096;臣更改之失自嘉定以來凡權臣之舛政繆¶
令剗革多矣䘮紀重事豈容反蹈其失乎且揆¶
之禮意參之人情有未安者二焉　皇帝以至¶
性篤孝躬執三年之䘮自今至于大祥在宫庭¶
則苴麻未釋也臨朝視事則淺黄之服黒犀之¶
帶未改也而群臣遽巳無所不佩豈君服斯服¶
之義乎此其未安者一也八月三日實維小祥¶
越七日而遂純吉追念去歳是時先皇帝&KR0018;¶
扆朝群臣尚無恙也今音容&KR0002;存仙㳺巳邈臣¶
子雖&KR0197;慟泣血未足以&KR0165;其哀乃於此時遽即¶
<pb:KR4d0306_SBCK_010-20b>¶
純吉之服遂忘憂戚之容揆之人情必所不忍¶
此其未安者二也　先帝臨御踰三十年臣子¶
蒙恩實同天地雖&KR0162;肝腦絶筋骨未足論報况¶
區區服章文飭之末乎且帶不以金鞓不以紅¶
佩不以魚而鞍韀不以文綉此在群臣初何所¶
損而於　朝廷之儀亦未見有妨愛禮存羊則¶
所繫者甚重欲望　朝廷更下有司考求紹興¶
甲寅巳定之制斟酌而行之其八月十日百官¶
純吉㫖揮姑賜收&KR0397;庻㡬稍合禮意足以貽示¶
方來亦　皇上初政之先務也某以迂踈&KR0170;恩¶
<pb:KR4d0306_SBCK_010-21a>¶
擢貳宗伯稽古禮文之事實其所職庸敢冐昧¶
輙薦其所聞如或可采即乞　朝廷詳酌速賜¶
㫖揮湏至申聞者(未到闕前巳有從&KR0123;㫖揮旣/供職遂以此継之上廟堂劄)¶
(子云前日進待東閣嘗&KR0579;及/宣宗小祥百官/純吉事伏蒙鈞諭聖上方且執䘮群臣豈應純)¶
(吉但昨來指揮巳下諸道不可復追欲旦夕率/百官請上御殿聖徳謙冲必未聽&KR0098;即降㫖&KR0049;)¶
(大祥從吉仰見大丞相從善如流䖏事有法某/不勝歎仰之至但簿海内外均爲臣子若在廷)¶
(服飾仍舊而外方獨先從吉則内外異容恐有/所未安某謂莫苦亟降㫖揮徑作都省勘會昨)¶
(㩀禮部大常寺申乞令百官以小祥純吉雖巳/從所申縁/皇帝見三年之䘮群臣未應據行)¶
(純&KR0123;見别議施行置郵傳命不過兼旬可以徧/逹諸道獨川廣其至少遲耳如此則正大明白)¶
(雖不必他爲委曲亦自可行盖前降㫖揮乃有/司之誤非/朝廷之失昨因其有請而從之今)¶
<pb:KR4d0306_SBCK_010-21b>¶
(以其未安而改之非惟無損/聖朝之大體抑/足以争光君相之盛徳某區區又切謂/朝廷)¶
(之上事無大小莫不皆然非但䘮制一端而巳/蘇文忠公所謂印刻有同児戯何嘗累/髙祖)¶
(之知人&KR0408;以明聖人之無我正謂此也若以其/旣行而惮於更改則所失多矣某夙荷大丞相)¶
(先生&KR0278;容狂瞽苟有知見不敢自嘿仰乞鈞察/㝷百官拜表表請御殿批荅不&KR0098;遂詔行在職)¶
(事官以上&KR0049;大祥從吉諸路依巳/降㫖揮時巳闔門求去遂不復争)¶
　　江東漕謝到任表¶
臣言凖告授臣具位臣巳於二月初一日就本¶
路信州永豐縣界割職事訖者两螭夾侍乆玷¶
近班四牡載馳叨分劇部假中祕隆儒之寵爲¶
外臺將官之光望過所期感深以&KR0357;臣某中謝¶
<pb:KR4d0306_SBCK_010-22a>¶
伏念臣材非&KR0408;用幸有逢辰属漢廷更化之&KR0004;¶
首唐室登瀛之選金鑾夜直承宻命者六期玉¶
陛晨趨對清光者再稔凡吮墨濡毫之任皆振¶
纓峩弁其間利責既稀所願優繇於邇列主恩¶
未報寧忘眷戀於本朝其如親闈喜懼之年當¶
謹人子凊温之職輙援公輔等翰林之清庻㡬¶
潘岳奉版輿之懽分太守之符日湏成命出少¶
府之節遽冐殊恩懐章而過里門閱𪧐而臨封¶
部敬卜和中之節重宣寛大之書軺傳&KR0004;馳旄¶
&KR0828;争覩謂朝廷所以輟柱下之史皆聖主將以¶
<pb:KR4d0306_SBCK_010-22b>¶
惠江左之民因愽采於風謡頗究知其疾苦以¶
垂罄之家而因追需之目以婁豐之歳而多流¶
徙之人官無足證之簿書里有難平之徭&KR0229;文¶
移星火不勝胥史之誅求牒訴丘山半爲賦租¶
之煩重興言及此勿捄可虖輙殫朝夕之咨諏¶
兼体公&KR0059;之緩急賦難遽省盍漸&KR0162;賦外之征¶
民未易蘇當先法民間之蠹竊自量其緜薄恐¶
終&KR0018;於選掄兹盖㳟遇　皇帝陛下洪造曲成¶
大明愽照念臣志存將母俾𫉬便於㫖甘知臣¶
學本愛人欲稍觀其政事肆加䆳職仍𢌿重權¶
<pb:KR4d0306_SBCK_010-23a>¶
臣敢不以阜俗爲阜財之方以悗民爲悗親之¶
之本輸所仰媿初無鞭筭之&KR0014;樽節是先唯敬¶
佩玉　音之訓¶
　　爲賑濟無罪可待謝表¶
臣某言昨以知廣徳軍魏峴奏臣將賑糶米擅¶
行給濟臣㝷具奏聞待罪外恭凖尚書劄子三¶
省同奉　聖㫖真某無罪可待魏峴與宫觀臣¶
除已即時望闕遥謝訖者嚢封引咎甘竢竄杸¶
詔㫖䟽恩遽從原貰驚魂甫定感涕交流臣某¶
誠惶誠惧頓首頓首伏念臣猥以孤生&KR0397;塵華¶
<pb:KR4d0306_SBCK_010-23b>¶
貫雖亡他技可自詭於事功獨有此心常愿忠¶
於君父頃玷諮諏之&KR0009;&KR0408;罹旱暵之菑一道生¶
靈命方危於絲髪九重宵旰痛苦切於体膚蒙¶
振贍之有加惧奉行之弗&KR0091;惟此年之通患眡¶
荒政爲具文昔嘗竊歎於里閭今忍自欺於天¶
日懇誠一念不翅巳憂纎悉百爲㡬如家事官¶
僚惟其可用復何常職之枸徳意有所當宣皇¶
䘏小嫌之避方相川之再至&KR0244;麥壠之未秋嗸¶
嗸衆口之告飢毣毣累章之𤁋懇雖尚稽承¶
詔臣子不得而專然苟可活民　仁聖必無所¶
<pb:KR4d0306_SBCK_010-24a>¶
愛逺稽汲黯河内之故事近考范鎮宛丘之巳¶
行輙頒給而後聞果&KR0098;俞之亟下豈料屬城之¶
守廼騰罔上之章謂人臣之&KR1255;無甚於擅權而¶
天下之悪孰踰於方命始共成其過舉終　反¶
中以深文借前古尾太之言寘㣲臣族赤之地¶
維日月照臨之下靡隠弗照顧風波震蕩之衝¶
何恃不恐亟伸&KR0499;𥸤仰瀆聴聦在漢法之當¶
誅幸堯仁之垂宥兹盖㳟遇　皇帝陛下澤流¶
逺邇識洞忠邪知臣分求牧之憂&KR0105;難安視察¶
臣有放麑之故意實無他特恢含垢之恩稍正¶
<pb:KR4d0306_SBCK_010-24b>¶
望䜛之典以伸輿議以厚&KR0022;風臣敢不祗載鴻¶
&KR0059;勉殚駑頓使殺身有益倘肩一莭以報君况¶
爲善無傷敢替初心之及物(又謝宰執啓云巧/語上聞極杭章而)¶
(自列𨺚恩下逮迄赦過以弗誅捧詔凌競附躬/感惕伏念某本漸通敏徒抱闊踈入侍軒墀毎)¶
(見/玉色憂民之切出乗軺𫝊伏&KR0026;/壐書䘏/下之頻誓竭駑材祇承徳意灟江左並罹於旱)¶
(熯而桐川&KR0057;極扵凋殘蒙振贍之特優惧奉行/之弗&KR0091;夙宵一念民飢奚異於巳飢區畫百爲)¶
(王事殆同於家事所兾推仁恩而均&KR0013;靡遑顧/文法以自營頓當原隰驅馳之畤備覩田野焦)¶
(熬之實欲糶則人苦青蚨之乏欲濟則官無紅/腐之儲抑立視其死與旣有&KR0018;求芻之托苟利)¶
(專之可也又難迯矯制之刑與其失職以偷安/寧若損身而任責勉效便冝之舉亟蒙開可之)¶
(音顧小臣敢越於拘攣見盛世素存於寛大是/乃彰/朝廷之羙何至干堂陛之嚴以王命而)¶
<pb:KR4d0306_SBCK_010-25a>¶
(睭民囏本其所職貪天功而爲巳力焉有此心/豈虞止&KR0068;之䜛乃出部符之手情狀深藏而叵)¶
(測有媿先知語言妄發而不倫本亡足辯荷天/日照臨之赫免風波淪䧟之危兹盖伏遇某官)¶
(以至公而秉化鈞以深仁而培&KR0022;本謂群臣之/善亦王之善齊人常有格言而衆職之功乃相)¶
(之功栁子誠爲&KR0192;論凡悉力以禆荒政即盡忠/以報公朝肯令譛愬之行等馴至是非之易位)¶
(特加全護俾逭䜛何某敢不仰佩鴻&KR0059;益肩素/守放麑何辠旣蒙&KR0026;過之恩蹈虎雖危當勵匪)¶
(躬之節其爲銘/篆&KR0154;旣編摩)¶
　　禮部侍郎謝表(乙酉七/月九日)¶
(臣某)言念伏凖告命授臣朝議大夫試尚書禮¶
部侍郎兼同修國史實録院同修撰兼侍讀兼¶
直學士院所有直學士院職事累具辭免奉聖¶
<pb:KR4d0306_SBCK_010-25b>¶
㫖依所乞免兼外巳於今月初六日祗受者伏¶
以龍飛九五幸逢真主之興馹召𠕅三遽簉邇¶
臣之列職親地遽恩鉅人㣲(臣某)實惶實惧頓¶
首頓首竊惟國𫝑之重輕率視人材之聚散王¶
多吉士則若鳴&KR0235;之集梧桐朝有直臣則&KR0002;猛¶
獸之衛藜藿和聲聞而妖聲自息正氣勝而邪¶
氣罔干是以　元祐首年盡起諸老　𨺚興&KR0004;¶
政畢萃群賢正涂旣開治象可卜於赫盛旦遹¶
追先猷冝得白首耆艾之英以重清時献納之¶
選伏念(臣)學雖志道材弗瘉人忝乙第於慶元¶
<pb:KR4d0306_SBCK_010-26a>¶
臨軒之初綴三館於　嘉定改弦之始鼇扉乆¶
直曾㣲華國之文螭陛屡前徒抱愛君之志越¶
從予節洊易守藩尚期宣室之席前忽痛𪔂湖¶
之弓墮羲輪東下方簿海之仰瞻漢札西來先¶
時髦而收召身未登於詞掖班巳躐於儀曹金¶
馬玉堂假儒臣之榮寵蘭䑓石室窺太史之秘¶
藏自惟何人叨此殊奨兹蓋㳟遇　皇帝陛下¶
徳全純懿學務緝熈念皇天后土之監臨居懐¶
兢畏察君子小人之消長實兆興衰謂臣雖無¶
&KR0408;用之材如臣粗有勿欺之節擢躋邇服許責¶
<pb:KR4d0306_SBCK_010-26b>¶
㣲忠臣敢不戒在苟容期於筭報惟禮可以爲¶
國願廣晏嬰之言非道不敢陳前竊效孟軻之¶
敬謹奉表&KR0091;謝以聞¶
西山先生真文忠公文集卷第十¶
