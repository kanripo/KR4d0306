# -*- mode: mandoku-view -*-
#+TITLE: 西山文集
#+DATE: 2015-09-23 10:24:23
#+PROPERTY: JUAN 24


　　明道先生書堂記¶
聖人之道布在方冊昭然示人至矣堯之授舜¶曰中而
已舜之授禹加三言焉其曰人心者人¶欲之謂也其曰
道心者天理之謂也擇之精守¶之一而後中可執中也
<pb:KR4d0306_WYG_024-1b>
者天理當然之則而一¶毫人欲之私無所與乎其間者
也大學論語孟¶氏指言義利之分皆同此意未嘗以天
理言獨¶見於樂記曰不能反躬天理滅矣又曰物至而<md:KR4d0306_SBCK_024-1b>¶人化物也者滅天理而窮人欲者也世謂記禮¶之書類
出漢儒漢儒之言傳者多矣有及於是¶者乎自時厥後
道日晦㝠更千餘年以及我朝¶治教休明風氣醲厚於
是始有濓溪周子出焉¶獨得不傳之妙明道先生程公
見而知之闡幽¶發㣲益明益章今觀遺書所載先生論
<pb:KR4d0306_WYG_024-2a>
學必以¶逹天徳為本論治必以行王道為宗有天徳而¶
後可語王道天人内外一以貫之無殊轍也故¶先生嘗
語學者曰吾學雖有所受然天理二字¶自吾體驗而表
出之嗚呼至哉此所以上繼堯<md:KR4d0306_SBCK_024-2a>¶舜孔孟之統緒而下開
萬世學者之凖的也歟¶夫維天之命於穆不已品物流
形而理賦焉仁¶義禮智之性惻隱辭遜羞惡是非之情
耳目鼻¶口四支百骸之為用君臣父子兄弟夫婦朋友¶
之為倫何莫而非天也人知人之人而不知人¶之天物
<pb:KR4d0306_WYG_024-2b>
欲肆行義理汩䘮於禽獸奚擇焉知人¶之天然後知性
善知性善然後能知窮理能窮理¶然後能誠意以修其
身推之於治國平天下無¶非順帝之則也先生之生鍾
乎元氣之㑹學之¶所至純乎天理故其生色也盎然若
春陽之温<md:KR4d0306_SBCK_024-2b>¶其吐辭也泛然若醴酒之醇同設教於家而
士¶之願從者衆同爭新法於朝而天子亮其忠¶用事者
感其誠一時忤意者皆貶而先生獨畀¶憲節力辭不就
去之久而猶見思及其殁也士¶大夫知與不知皆為流
<pb:KR4d0306_WYG_024-3a>
涕以為使時見用必將¶有綏斯來動斯和之効而重哀
生人之不遇不¶得與於先生佐興王道之澤也悲夫先
生之心¶之學純乎天理其孰能與於斯乎先生之仕也¶
嘗主江寜之上元簿攷其設施若均田賦興水¶利息邪
說正人心等事皆天理之流行著見者<md:KR4d0306_SBCK_024-3a>¶也中更變故鄉
之人士罕有能言之者乾道¶中資政殿學士劉公珙知
府事始祠先生於學¶宫而侍講文公先生實為之記則
既較然昭著¶而足以風厲學者矣其後主簿趙君師秀
<pb:KR4d0306_WYG_024-3b>
復即¶廨舍之前為屋數楹以寓尊事之意而庳隘弗¶稱
嘉定甲戌臨川危君和嗣居其職始請於帥¶守莆田劉
公榘增而大之某時將漕在焉捐金¶三十萬粟二十斛
以助之未幾豫章李公大東¶長樂李公珏繼至咸相其
役為堂三間中嚴像¶設而扁之曰春風其上為樓髙明
㓗清内為齋<md:KR4d0306_SBCK_024-3b>¶二東曰主敬西曰行恕後為小室焉曰讀
易外¶為齋一曰近思齋之側為亭曰靜觀又將為兩¶廡
翼之而刻墓表與河南雅言於其壁危君之¶於斯役勤
<pb:KR4d0306_WYG_024-4a>
矣初劉公之經始也嘗屬某為之記¶危公又重以為請
再三返而不置某以固陋力¶辭而不可得也顧自惟念
少知誦習先生之書¶初蓋茫然不知所向久粗而若有見
者竊謂自¶有載籍而天理之云僅一見於樂記先生首
發¶揮之其說大明學者得以用其力焉所以開千¶古之
秘而覺萬世之迷其有功於斯道可謂盛<md:KR4d0306_SBCK_024-4a>¶矣而其所以
進於此則又有二言焉毋不敬以¶操存於未發之先思
無邪以戒謹於將發之際¶涵養省察動靜交飭知天事
<pb:KR4d0306_WYG_024-4b>
天二者兼盡及其¶至也中一外融顯㣲無間則雖人也
而實浩浩¶其天矣若是者其於先生之道抑有合乎否
也¶過不自料次第其說以授之危君幸以為然則¶刻置
堂上以示來游於斯者使知先生之道雖¶髙而用力有
要萬有一可為興起之助云爾¶
　　　永春大夫御史黄公祠記¶
嘉定丁丑某被命守温陵至之日延見黧老問<md:KR4d0306_SBCK_024-4b>¶田里疾
痛痾癢與前守令之賢而可法者欲考¶其行事而為之
<pb:KR4d0306_WYG_024-5a>
師則有以永春大夫三山黄公¶告者謂其遺愛澤在人
也深去之六十年而¶後未有及之者問其詳則亦不能
道也未幾乃¶得朱文公先生所為公墓誌讀之其略曰
始予¶試吏同安聞旁邑永春有賢令尹曰黄公公亷¶彊
介察見㣲隱吏不能欺而民不忍欺他縣民¶有寃訟率
請諉公以决其條教科指操驗稽决¶人皆傳誦以為法
間嘗以檄書按事涉其境道¶旁小民稱說令尹不容口
其禁令要束大抵皆<md:KR4d0306_SBCK_024-5a>¶崇禮義厚風俗戢吏姦䘏民隱之
<pb:KR4d0306_WYG_024-5b>
意其言明白¶簡切而其逹之也逺近幽隱無弗暨者泉
之士¶大夫為予言永春自故司諫江公民表為令有¶善
政民稱思之以為無能繼者今黄公節守殆¶無愧江公
而吏事精宻有過之者又云公來永¶春承冦亂蠱弊之
餘田菜多荒民力凋瘁公至¶首蠲其宿負民有鬻業而
稅籍不除者悉釐正¶之其文書或不具則履畝而均其
稅於是豪家¶無得幸免而貧弱以蘓民輸賦或後期不
使吏¶與其間獨揭其姓名為之期日而聞者相先以<md:KR4d0306_SBCK_024-5b>¶至
<pb:KR4d0306_WYG_024-6a>
不一歲流庸盡復賦入再倍其初公又痛以¶亷儉自約
飭凡例所當得公廨錢悉輸之官到¶罷挈家當計庸受
直亦不取至於燕游餽遺之¶費又皆一切屏絶而鈎考
出内則必以身親之¶吏無得容其姦於是廪有餘粟庫
有餘錢乃視¶民所病凡前日無名之賦可罷者如浮鹽
錢之¶屬皆罷之不可者如上供銀亦為損其虛估之¶直
宗子米則以他錢代輸一歲至數百萬左翼¶軍自漳徙
屯郡下當治營屋郡分以屬縣他縣¶征調輸載民不勝
<pb:KR4d0306_WYG_024-6b>
擾公獨出庫錢僦工徙取竹<md:KR4d0306_SBCK_024-6a>¶木具陶瓦分寓便舟以往
為屋餘千間而邑人¶不之知也里正舊以誅求破産前
後相屬當役¶者畏避百方惟恐不得脫至是乃有投牒
爭先¶為之者嘗有寡婦負租而逃公寛其期以召之¶來
則使之庸織於人以漸償所負又嘗有請鬻¶牛以輸負
租者公憫然曰奈何使汝失一歲之¶計今春姑以丐汝
秋成而輸未晚也其人欣然¶聴命及期果如約盖其及
民之大者既已周浹¶而於其細者又皆曲盡如此獨豪
<pb:KR4d0306_WYG_024-7a>
家大姓侵刻¶細民則捕劾窮治之無少貸他所聴斷發
摘隱<md:KR4d0306_SBCK_024-6b>¶伏人以為神而卒歸於仁恕也大治學宫闢其¶衢
路斥去喧雜作亭其前而刻詞以厲學者語¶意甚偉延
擇修士課試以時士子上謁者接之¶於學講學之外一
毫之私不敢及也有儒冠而¶以博訟者為設席聴事之
旁課以論孟通者罷¶歸否者呼其父兄懲以二物由是
俗為一變始¶至欵謁羣祀以文告曰令有昏墨神其殛
之視¶社稷祠壇隳弊甚即命改為而又植以名木至¶今
<pb:KR4d0306_WYG_024-7b>
人猶指以思公名曰御史林遭旱出俸錢具¶牲酒躬走
羣望窮極幽嶮不以勞為憚雨為立<md:KR4d0306_SBCK_024-7a>¶應愚民奉佛往往
私立塔廟以便期集僧以是¶得雜處市里間亂倫敗俗
為良民患公按律令¶盡徹之且禁僧毋得復居外宿弊
頓革丞有女¶病若有慿之者巫曰故邏卒某也死而役
於城¶隍之神實為祟公怒曰是安敢然杖其土偶而¶投
之溪流女病即愈始時縣人頗神事之巫史¶因託以為
妖至是乃息先生叙公為邑時事如¶此而又繫之以銘
<pb:KR4d0306_WYG_024-8a>
曰我觀黄公古人之風其剛¶方而㓗亷者義之操其慈
愛而惠利者仁之功¶嗚呼先生非輕許人者也若仁與
義尤先生之<md:KR4d0306_SBCK_024-7b>¶所不輕予也廼獨歸之於公則公之為人
可知¶矣其為政於永春者又可知矣世嘗言今之人¶不
古若觀公所為其有異於古循吏否耶又言¶人情媮薄
不可以義理化觀公以善曉民而民¶從之易若此秉彞
好徳之性亦曷嘗冺耶縣人¶故生祠公公没而咏歌之
弗替也獨其遺像歲¶久不存祠屋亦浸就圮乃屬縣大
<pb:KR4d0306_WYG_024-8b>
夫使新之而¶求像於公之子寺丞君榦奉而祠之以慰
是邦¶無窮之思嗚呼公今逺矣世之君子得位而居¶民
上者茍能師公之所以治巳者而推之以治<md:KR4d0306_SBCK_024-8a>¶人則是亦
公而已矣竊願與同志之士共勉焉¶若夫芻狗其人鬼
魅其俗務以法律驅而智巧¶勝者豈獨為公之罪人抑
某雖愚亦所不忍聞¶也公諱瑀字徳藻去而為御史有
直聲旋以病¶補外識者恨其不大施云明年十一月己
卯朝¶散大夫右文殿修撰知泉州軍州事真徳秀記
<pb:KR4d0306_WYG_024-9a>
　　　潮州貢院記¶
嘉定十二年閠三月壬子潮州貢院成郡學職¶十有四
人以其繪事之圖來請記余既受圖於¶使者則進而問
之曰始余讀梅溪王公詩知潮<md:KR4d0306_SBCK_024-8b>¶之有貢院久矣今者所
創將新其舊耶抑改作¶之也且其地焉在曰郡城之北
有曰鳳嘯坊者¶故試士之所也郡城之東有曰登雲坊
者今試¶士之所也故基之廢八十有八年而今始復其¶
舊也問其所以復之意曰以形勢言之則背負¶五龍前
<pb:KR4d0306_WYG_024-9b>
峙金鼇大江之水囬環而縈帶雙旌鴈¶塔駢羅而鼎列
者昔人卜地之勝也旁聨民廬¶後迫隍水山川清明之
氣逺而弗矚市㕓讙囂¶之聲邇而狎聞者近歲草創之
陋也况夫以人¶物則昔盛而今歇以規撫則前敝而後
隘此其<md:KR4d0306_SBCK_024-9a>¶復之之指也余於是竦然曰春秋大復古謂其¶
復之而當也是役也復之而當春秋之法所宜¶書然余
不知主之者為誰與費之所自出則又¶曰知是役之當
為而勇以决其議者郡太守莆¶陽陳公也知是役之可
<pb:KR4d0306_WYG_024-10a>
為而力以任其事者别¶駕浚儀趙侯也若夫考視工程
則寓客之賢曰¶王君恪勾稽出納則郡庠之雋曰方遇
施儀鳳¶等實分任焉而吏弗與也㑹其費用之目為錢¶
千三萬有竒郡之所捐者百萬别駕半之其餘¶則為士
者合以相焉而民弗知也予曰嘻是真<md:KR4d0306_SBCK_024-9b>¶宜書矣盖今之
為守貳者有簿最丹墨之殷有¶牒訴聴理之煩茍能是
則曰吾之責塞而人亦¶莫之責也今二君子者廼獨盡
其心於責之所¶不及非賢而能之乎然使邦之大夫士
<pb:KR4d0306_WYG_024-10b>
不能恊¶智并力以訖於成則二君子雖有必為之志其¶
勢將有未易者然則諸君亦賢也哉雖然願有¶獻焉夫
所為復選士之宫於舊觀者非以舍庳¶狹而就髙明故
耶學者之於學亦若是焉而已¶爾夫以三日之試猶必
惟庳狹是去而髙明是¶趍則士之尚志立徳以終其身
者其可茍乎故<md:KR4d0306_SBCK_024-10a>¶莫尊乎道徳莫美於名節士而志乎此
則上逹¶之基也莫累於勢權莫洿於貨利士而志乎此¶
則下流之委也辯是非於錙銖之間决取舍於¶熊魚之
<pb:KR4d0306_WYG_024-11a>
際昔者潮之君子盖有庻幾乎此者矣¶今諸君將由科
舉以進於天子之廷則其於¶義利之分誠不可不早辨
也若知媒富貴而已¶是豈賢守貳所望於潮之士也哉
陳公名憺字¶伯廷由太學上舍賜第趙侯名善漣字清
卿亦¶以文學中甲科云院為屋千有三百楹其制具¶於
圖者此不著四月某日具位建安真某記<md:KR4d0306_SBCK_024-10b>¶　　　懿孝坊記¶
懿孝坊為吕氏女立也吕氏女名良子年十八¶父得疾
<pb:KR4d0306_WYG_024-11b>
瀕殆女晨夕侍湯劑非口嘗不敢進醫¶屢易弗效無所
歸尤則禱於祖若妣拜且泣曰¶吾父所以屬疾者意吾
祖若妣欲其相從於地¶下也父平生獨喜耽書不善執
事善執事者莫¶如兒兒請以身代又拜且泣夜則焚薌
祀天詞¶甚苦且刅股肉粥而進時譙門鼓再通羣鵲遶¶
屋飛噪仰眡空中有大星三&KR0177;煜如月正照櫩¶楹間精
魄森然若有鬼神異物隂相之者越翌<md:KR4d0306_SBCK_024-11a>¶日而父瘳十日
而遂復予聞而嘉之夫以身代¶君者金縢之事也吕氏
<pb:KR4d0306_WYG_024-12a>
女生深閨中未嘗從師¶友講學問而其請父之辭乃與
金縢之義叶顧¶不異哉君親之身重於其身無哲愚咸
知也物¶欲昏焉利患怵焉始䘮其本真爾惟誠於孝者¶
心純而慮一心純而慮一則其天者全天者全¶則其心
與聖賢之心一也夫以女子而能致其¶一日之誠猶若
是况於道學之君子終其身而¶從事焉則其進於聖賢
之域庸可禦乎始良子¶請代父時女弟細良年十六輙
相從拜禱良子<md:KR4d0306_SBCK_024-11b>¶郤之細良恚曰豈姊能之兒不能耶盖
<pb:KR4d0306_WYG_024-12b>
二女子¶爭相為孝如此嗚呼人誰無親有親而不知孝¶
孝而不一於誠者皆吕氏之罪人也昔柳子厚¶作孝門
銘曰懿厥孝思兹惟淑靈予謂懿孝之¶名施之吕氏為
宜稱故以是表其閭父洙字魯¶望世儒家居貧自立於
學視其女可知其父云¶嘉定十二年八月丁亥郡守建
安真某記¶
　　　忠孝祠記¶
忠孝祠者祠唐義闕林公攢國朝皇城使贈¶司空忠勇
<pb:KR4d0306_WYG_024-13a>
蘇公緘也二公何以祠曰林公以孝<md:KR4d0306_SBCK_024-12a>¶行稱蘇公以忠節
顯祠之所以勸臣子勵風俗¶也昔之君子以是名於世
者衆矣奚獨祠二公¶也二公泉人祠為泉人立也然則
泉人以忠孝¶著獨二公乎曰不然也泉之士多工於文
而言¶能文者必曰歐陽生詹取其尤著焉者也二公¶以
忠孝名猶是也二公之所以尤著焉者何也¶曰孰不事
親林公之於親孝之至者也孰不事¶君蘇公之於君忠
之極者也今夫冬温而夏凊¶昏定而晨省子之職也而
<pb:KR4d0306_WYG_024-13b>
未可以言孝也愉色¶而婉容承顔而順志可以言孝矣
而未可以言<md:KR4d0306_SBCK_024-12b>¶至孝也齋戒以見君奔走以承命臣之禮
也而未¶可以言忠也美焉而將順之闕焉而彌縫之可¶
以言忠矣而未可以言極也然則孰為至曰事¶死如生
事亡如存者孝之至也孰為極曰主爾¶忘身國爾忘家
者忠之極也吾觀林公之䘮親¶也水漿不入口五日躬
自陶甓而墳之非茍以¶為難也親之存也竭吾力既没
而遂怠焉是死¶吾親也蘇公之守邕而捍冦也其子曰
<pb:KR4d0306_WYG_024-14a>
家可徙¶乎公曰不可父老曰城可棄乎公又曰不可卒¶
奮其力以戰力不繼死之其家殱焉非惡生而<md:KR4d0306_SBCK_024-13a>¶嗜死也
吾受君之禄以榮其身以及其家臨難¶而䘏其私焉是
孤吾君也夫為人子而死其親¶為人臣而孤其君是犯
天下之大戒也二公之¶所不忍為也故恩之當報不以
存亡貳其心義¶之當徇不以死生易其節所以盡臣子
之分也¶若乃祥應之假乎天爵號之加於朝褒表於一¶
時而焜燿於千載則非二公之所計也蓋以孝¶而徼福
<pb:KR4d0306_WYG_024-14b>
其為孝必不誠以忠而望報其為忠必¶不篤無所慕而
為之二公所以有功於名教也¶兹余奉而祠之之意也
敢問學二公者將奚先<md:KR4d0306_SBCK_024-13b>¶曰事親者人之所同事君者必
得位而後可也¶然豈有二致哉故曰事親孝則忠可
移於君蓋¶孝者忠之基也平居能為林公則進而委質
於¶朝廷盡節於官守其不媿蘇公也必矣此泉之¶士當
朝夕勉焉者也奉而祠之且刻其事於壁¶者太守真某
也與其議者愽士呉實卿從事李¶方子也奉其祠者郡
<pb:KR4d0306_WYG_024-15a>
之士者曰黄龔也嘉定十二¶年八月甲子朔記¶
　　　建寜府廣惠倉記¶
寳謨閣直學士史公守建之明年脩廢植僵百<md:KR4d0306_SBCK_024-14a>¶度咸飭
鄮山鄞水之念油然有動於中猶惠顧¶吾民思所以澤
潤於亡窮者迺以書諗於朝曰¶維建之為州統縣凡七
皆山谷延袤相屬田居¶其間裁什四三歲甚豐民食堇
告足一或小歉¶則彊者相挻為虣弱者轉死溝隍中備
豫之政¶在此邦尤不可後謹按故侍講朱文公熹嘗建
<pb:KR4d0306_WYG_024-15b>
白立倉於里社建人賴之今遺規具存郡之賦¶入雖狹
然節用而計其贏為緡錢凡五萬願悉¶舉以平糴散儲
屬邑田野間某誠力憊不能任¶郡事請得上還印紱竢
繼至者卒成之於以丕<md:KR4d0306_SBCK_024-14b>¶闡聖主如天之仁俾人䝉施永
永無極大臣以¶其書奏天子曰嘻是足以廣吾之惠矣
其令¶迄終厥事條其所當措畫者以聞公拜命&KR0822;然¶不
敢言去於是顓為一司奉行之屬通判府事¶張侯佖總
其綱觀察推官鄭某掌凡紏察之事¶又惟俗利疚非卿
<pb:KR4d0306_WYG_024-16a>
大夫之賢者不能知則以禮¶屈新知信州朱侯在前知
黄州謝侯汲古主其¶議凡七邑措置之任悉屬焉諉令
佐之能者各¶董其事而以寓士二人相之凡倉以里居
之有¶行誼者二人職其出納眡其境之廣狹為置倉<md:KR4d0306_SBCK_024-15a>¶之
䟽宻故在建安甌寜者凡十有三在建陽者¶二十有五
在浦城者二十有二在崇安者十有¶八松溪眡崇安之
半政和又損其二焉此其大¶較也初議用社倉法榖貴
時出以貸民至秋責¶其入既又慮其有督索之煩均備
<pb:KR4d0306_WYG_024-16b>
之擾或反以¶為病於是祖常平歛散之舊糶以夏糴以
秋糴¶價視時之髙下而糶則少損焉是冬條約成某¶自
泉徙江西公命以識曰庶來者之有考也吁¶公其可謂
有志於民矣蓋古今之法莫善於常¶平然其禁防宻興
廢難非歲丁大侵不敢舉而<md:KR4d0306_SBCK_024-15b>¶貸也縣不禀之州州不禀
之部使者不敢擅而¶出也幸而有司急民之隱不旋踵
而與之然邇¶者易賙逖者易遺又其埶然也世之君子
深思¶愽慮以左右其所不及故社倉立焉社倉之行¶垂
<pb:KR4d0306_WYG_024-17a>
五十年復不能亡弊而廣惠出焉凡以推徳¶意而活民
命也或曰社倉既弊矣議者方欲舉¶而廢之奚以廣惠
為哉行之數十年殆又一社¶倉也是不然古之君子將
有所為患已之不盡¶其方不慮人之莫繼社倉之弊非
法之辠也¶使在位者有朱公之心修而復之易矣孟子
曰<md:KR4d0306_SBCK_024-16a>¶無惻隱之心非人也已欲有為而慮人之莫我¶繼是
以不仁待人也不亦薄乎惟後之人毋忘¶公經始之囏
續其緒於既成而杜其罅於未兆¶雖以之百世可也奚
<pb:KR4d0306_WYG_024-17b>
弊之足憂耶若夫分畫布¶置之詳則有故府之牘在此
不悉書具位真某¶記¶
　　　蘄州惠民倉記¶
嘉定某年某月金華李公守蘄始至曰城郭完¶乎有司
以圮告則命繕而新之凡若干丈尺又¶曰城完矣兵械
具乎有司以乏告則命為某器<md:KR4d0306_SBCK_024-16b>¶若干某器若干既又曰
吾城堅而械良於守易¶矣無其人可乎則舉凡兵之在
藉若寓於壄者¶教之率以法期年士咸就紀律公曰可
<pb:KR4d0306_WYG_024-18a>
矣猶未¶也夫守恃兵兵恃民民恃食故食民之大命也¶
邊之首政也蘄故號沃壤中興以來流痡未盡¶復荒茀
未盡治歲所出不能當中州一大縣而¶輸於公家者財
萬斛焉以廪吾兵且不給設不¶幸有旱溢之菑蟲螟之
孽其奚以相恤哉予為¶二千石於此而奉養嗇於斗食
吏非矯也重民¶之脂膏不忍䙝而用也覬圭勺之贏還
以遺吾<md:KR4d0306_SBCK_024-17a>¶甿也時㑹而月計之泉之在官者厪有餘歲幸¶
比登粟之在民者亦厪有餘以其餘於官者易¶其餘於
<pb:KR4d0306_WYG_024-18b>
民者不幸告儉則以藏之官者復散之¶民此備豫之善
畫也廼簡僚吏之材者涖厥事¶凡樂售者優其直予之
未幾得粟為萬石者二¶靡錢緡若干萬千百有竒築屋
若干楹以謹其¶出納命之曰惠民倉著公志也夫民食
足然後¶有固心人心固然後可冀以死守昔者孟子談¶
王道於戰國皆是物也彼争地争城之將從横¶馳説之
士未有不哂其迂卒之莫或能易者蓋<md:KR4d0306_SBCK_024-17b>¶民弗自安而欲
與俱危不卹其生而欲責之死¶無是道也公之學醇以
<pb:KR4d0306_WYG_024-19a>
深其氣剛以大蓋淵源¶乎孟氏者故其治邊之政大抵
以保民為本是¶倉特其一爾始倉之成公既以告於朝
下部使¶者核其書又書來命某識之其欲以諗後人俾¶
勿廢乎予謂使繼至者有公之心雖無識焉可¶也不然
則金版玉書猶弗足紀恃此以存難哉¶雖然仁人心也
人心不可泯則是倉不可廢姑¶識之庻異時有考云公
名某字茂欽十三年夏¶五月辛卯朝散大夫集英殿修
撰權發遣隆興<md:KR4d0306_SBCK_024-18a>¶府主管江南西路安撫司公事馬步軍
<pb:KR4d0306_WYG_024-19b>
都總管¶真某記¶
　　　睦亭記¶
嘉定十四年六月西山精舍成明年五月作新¶亭於池
上而命之曰睦亭客有問者曰夫睦家¶庭之事也子以
名斯亭何哉予曰古者合族而¶祭事已必有燕私焉祭
所以尊尊而燕所以親¶親其義一也予之為是精舍也
以吾王父與吾¶先人之丘壟在是也有精舍焉㠯奉吾
王父先¶人之丘壟而春秋饗祀無以為㑹吾宗族之地<md:KR4d0306_SBCK_024-18b>¶
<pb:KR4d0306_WYG_024-20a>
是知尊尊矣而未知親親也凡人所為薄於¶族者以其
不知所出之本一也誠知其所出之¶本一則雖由衰焉
而功由功焉而緦由緦焉而¶至於無服辟之巨木百圍
支葉扶䟽而根榦則¶一夫豈容以異觀哉然予之所以
為是者非為¶今日慮也自吾之曾玊父有子一人焉是
為吾¶王父王父有子二人焉是為吾先人若吾叔父¶吾
叔父不幸無後而有子者唯吾先人焉吾之¶兄若弟是
也吾之兄不幸蚤世而吾與叔季氏¶僅存蓋相倚以為
<pb:KR4d0306_WYG_024-20b>
命者夫焉得而勿睦耶予之<md:KR4d0306_SBCK_024-19a>¶所以為是者為後人慮也
蘇公有言吾之所與¶相眎如塗人者其初兄弟也兄弟
之初一人之¶身也今自吾之子與兄弟之子降而為從
兄弟¶自吾之孫與兄弟之孫降而為再從兄弟屬一¶降
則恩為之一衰又自是而降則親盡服窮而¶塗人矣吁
親未盡服未窮而塗人焉今之俗皆¶然也况於親之盡
服之窮而不塗人耶此吾所¶以慮乎後之人也今為精
舍於斯欲吾子子孫¶孫欽奉其先之祀又為亭於斯欲
<pb:KR4d0306_WYG_024-21a>
吾子子孫孫¶畢其先之祀而相與㑹聚於斯亭勸酬歡
洽之<md:KR4d0306_SBCK_024-19b>¶餘追念本始而知其所祖之一則服屬雖逺而¶情
不至於踈情不至於踈則恩不得而絶庻其¶免於相視
為塗人也兹吾所望於後之人也客¶又曰子之為慮則
至矣然則觀世之有田以具¶粢盛有屋以眡塋域者不
為不多而能保之以¶傳於後者甚寡又將何以為計耶
曰此非予所¶能知也雖然有一焉夫自吾一家而觀之
則吾¶之晜弟宗族同一體也自天地而觀之則凡與¶吾
<pb:KR4d0306_WYG_024-21b>
並生於穹壤間者皆同一體也以吾尊祖睦¶族之心推
之凡其有田以具粢盛有屋以眡塋<md:KR4d0306_SBCK_024-20a>¶域者猶吾心也吾
其忍以貨與力取之耶吾而¶不忍人人亦將不忍於我
矣此予之可知者¶其所不可知者奚庸過計為哉客曰
然遂次其¶語為睦亭記¶
　　　畝忠堂記¶
上更化之八年以左諫議大夫長樂鄭公為端¶明殿學
士簽書樞宻院事公拜䟽貇辭詔曰¶朕方求當世之彦
<pb:KR4d0306_WYG_024-22a>
相與建當世之功有大臣之¶才不如有大臣之度蓋心
平廼可揆物非量博¶不能受人於是縉紳大夫士歙然
知上所以<md:KR4d0306_SBCK_024-20b>¶用公之意公遂拜命不敢辭越若干年陞同
知¶院事又若干年擢參知政事既又晉長樞筦與¶東西
二府謀議公寛厚閎博其心休休然無黨¶偏無忿忮夙
宵自竭不蘄人知庻幾所謂輔贊¶彌縫而藏諸用者又
若干年公以疾求釋位弗¶許至流涕上前曰臣犬馬病
力不能任陛¶下事願賜骸骨以歸上猶曲留至數四知
<pb:KR4d0306_WYG_024-22b>
公¶志不可奪詔拜資政殿學士付江南西道旄鉞¶公
又奏曰臣誠駑且憊不能任帥事敢固辭廼¶詔升秩一
等領祠於洞霄宫某時卧西山公過<md:KR4d0306_SBCK_024-21a>¶焉因上謁請問所
為求去之果者公曰吾老且¶疾不宜久典政機妨賢能
路是以有請請而獲¶吾之幸也然吾忍忘吾君也哉吾
以一書生驟¶致此位懼即死無以報上恩今雖退伏田
廬¶葵藿之心終在帝所吾將歸營一堂朝夕其¶間致子
牟存闕之思非子誰知吾心者明年公¶以書來曰堂成
<pb:KR4d0306_WYG_024-23a>
矣其為我名而志之某既不獲¶辭請以畝忠堂書之扁
又惟自昔大臣遭時得¶位進退出處之道有三難焉方
其進用也以有¶補為難用而有補矣退為難能退矣不
忘君為<md:KR4d0306_SBCK_024-21b>¶難今公之居廟堂也於國論有調燮之功其退¶
也於權位無固恡之意迨既優游林泉宜若亡¶與國事
而惓惓於君猶有不庸釋者書曰爾¶身在外乃心罔不
在王室公之謂矣雖然公之¶所謂不忘者豈徒有是心
而已哉先朝元臣¶身處閒燕國有大政令大議論未嘗
<pb:KR4d0306_WYG_024-23b>
不宻效忠¶欵以裨聰明今天子從善如流公之被遇殊¶
特又非羣臣匹繼自今安危理亂之機有伏於¶衆人所
未察而先事以言者必公也是則古大¶臣之事某方矚
望於公若夫堂之面勢挹怡山<md:KR4d0306_SBCK_024-22a>¶而吞西湖於登覧為最
勝然非屬筆本指故不¶書¶
　　　新建州境龍王祠記¶
嘉定十七年夏六月不雨祠太一於湘心亭夜¶漏下且
十刻遥祝於江之靈曰洋洋湘流神龍¶逌宅盍哀斯人
<pb:KR4d0306_WYG_024-24a>
亟霈之澤膏我田疇活我黍稷¶廟於江漘惟以報徳越
十日雨大摯歲以有秋¶時通守張侯國均從事王埜方
被郡檄築岳麓¶湘江二壇因屬役焉得地於壇之左方
面蒼巒¶俯碧流於置祠為稱廼闢廼夷廼攻廼治我材<md:KR4d0306_SBCK_024-22b>¶孔良我工惟時冬十二月告成凡龍君之神在¶境内者
悉合而祠之堂皇言言貎像嚴嚴或公¶或王圭冕蟬聨
有疑而諗者曰雨者隂陽之和¶氣也謂龍尸之奚所據
依且其靜而淵潜動而¶天飛非鬼非幽何以廟為予曰
<pb:KR4d0306_WYG_024-24b>
雨非雲弗成雲¶非龍弗興在易之乾取象於龍以其神
變之莫¶測也故昌黎韓氏謂其出入人鬼之間而眉山¶
蘇公亦謂行為人飛為龍變化徃來不私其躬¶然則壇
而榮之可也廟而祠之亦可也古今異¶宜豈必皆同茍
可為民予敢弗共是役也經營<md:KR4d0306_SBCK_024-23a>¶規度壹出於張侯埜去張
研代之董督唯謹糜¶金錢百一十萬有竒廪粟六十有
一石而取材¶於場不與焉予既序次其事且為之¶辭曰
　　龍之潜兮幽幽或江而潭兮或山¶而湫謇何為兮
<pb:KR4d0306_WYG_024-25a>
　　安卧不我民兮顧憂旱熯兮良¶苦嵗將飢兮誰愬
　　遲龍君兮不来極余目兮湘¶浦龍之升兮雲従變
　　化歘砉兮有雷有風騰百¶川兮雨四極膏大田兮
　　稼滋殖崇崇兮新宫觴¶豆潔兮粢盛豐冀龍君兮
　　我饗祚我民兮無窮¶
　　　蕭正肅公祠堂記<md:KR4d0306_SBCK_024-23b>¶故參知政事正肅蕭公既薨之三十年臨江太¶守楊侯
恕始祠公於學教授黄君自然以書諗¶於某曰盍記之
<pb:KR4d0306_WYG_024-25b>
某之生也後不及拜正肅公而¶幸嘗出公嗣子文昌公
之門獲聞公言行甚悉¶蓋其始也以區區一郡從事嬰
權臣之鋒坐是¶連蹇而不悔迨其中也登諫垣任言責
正色直¶辭上不阿人主中不狥大臣下不怵近習貪夫¶
小人有以非道進者公必聲其罪而擊之論有¶弗合視
去其位如去傳舍而不顧其後也與聞¶國論尤以獻替
為己任嘗言於上曰君所謂否<md:KR4d0306_SBCK_024-24a>¶而有可焉君所謂可而
有否焉臣之愚忠佩此¶兩言而已有諷其太直盍少加
<pb:KR4d0306_WYG_024-26a>
委曲公曰吾直¶道事君知任真而已何以曲為卒以是
終其身¶不變嗚呼迹公平生之大節其可謂以道始終¶
浩然而無媿矣非誠而能之乎中庸言天地之¶道曰其
為物不貳則其生物不測夫不貳者誠¶也人之所以不
純乎道者以其貳也貳則不誠¶矣不誠則與道扞格雖
勉焉自守不能以期月¶也况終其身而弗變乎公能以
道始終者豈非¶以其誠乎公在政府時獨被孝宗非常
之睠<md:KR4d0306_SBCK_024-24b>¶蓋嘗以誠實不欺稱公君臣之間相與以道而¶相
<pb:KR4d0306_WYG_024-26b>
知以心可謂盛矣昔范太史論司馬公之賢¶蔽以一言
曰至誠無欲而已蓋人之能存其心¶者未有不由於寡
欲而所以放其良心者亦未¶有不由於多欲也公天資
冲淡凡聲色貨利常¶情之所不能不嗜者皆漠然不一
動其心自小¶官至通顯苞苴無敢至其門者非誠於無
欲能¶之乎世降俗弊士大夫以茍得為賢雖徼倖一¶時
而朝榮夕悴有身没未幾而聲沉迹泯者甚¶則唾詈隨之
公薨既三十年能使人思之不忘<md:KR4d0306_SBCK_024-25a>¶又能使為郡者奉而
<pb:KR4d0306_WYG_024-27a>
祠之於學此豈以名位勢¶力得哉詩曰髙山仰止景行
行止是邦之士茍¶能考公言行而服膺之本之以誠而
持之以久¶異時見諸事業是亦公而已矣故於黄公之
請¶不復固辭而為之說如此使學者得以覽觀焉¶嘉定
十六年正月丙子具位真某記¶
　　　潜齋記¶
金華王子文以其燕居之室求名於予予為目¶之曰潜
齋子文請其所以名之義予曰潜之為¶言也豈欲使子
<pb:KR4d0306_WYG_024-27b>
為節信淵明之所為哉二君懐<md:KR4d0306_SBCK_024-25b>¶竒抱器而時焉之弗遭
故皆以潜自命逡廵退¶遁以終其身今吾子少有當世
之志又有當世¶之才雖求人之莫我知弗可得也然則
予之所¶謂潜者其意果安屬耶蓋書有之曰沉潜剛克¶
髙明柔克若昔聖賢之教人常眡其偏而正之¶使至於
中而止故沉潜者則欲矯之以剛髙明¶者則欲勝之以
柔斯言也非箕子之言禹之言¶也非禹之自言天之所
命也而可違乎哉夫人¶之所得於天不能無彊弱之異
<pb:KR4d0306_WYG_024-28a>
而濟之以人者¶乃所以成其天也今觀吾子文之質蓋
庻幾乎<md:KR4d0306_SBCK_024-26a>¶髙且明者也夫其質之髙且明則天之厚於子¶
者至矣然予之望子猶欲有以成其天焉蓋天¶下之理
髙常病於亢而明常累於察以乾之徤¶且有上九之悔
而明夷之明亦必以晦處之况¶於學者乎吾子誠欲其
無亢與察也則智焉而¶養之以愚實焉而藏之以虛精
銳果决而行之¶以容與舒徐於沉潜之義斯得之矣雖
然人之¶所以成其性者學也而學之有見乎道者心也
<pb:KR4d0306_WYG_024-28b>
昔者顔淵嘗潜心於孔氏矣故其所就者深純¶縝宻去
聖人之域蓋亡幾焉漢儒唯揚子雲若<md:KR4d0306_SBCK_024-26b>¶有見於此者其
為言曰潜天而天潜地而地天¶地神明而不測者也心
之潜也猶將見之太𤣥¶之養曰藏心於淵美厥靈根其
㫖㣲矣至於論¶性則本焉之莫知是殆窺其形似而非
真見者¶豈所謂潜者異乎淵氏子之潜與吾子倘有志¶
于斯盍亦即洙泗之言求當時之所以用力者¶朝詠而夕
思之如見其人於千載之上一旦脫¶然猶寐之覺則天
<pb:KR4d0306_WYG_024-29a>
地之心聖賢之藴皆將粲焉¶陳前有不吾隱者是則潜
心之力也<md:KR4d0306_SBCK_024-27a>¶西山¶真某記¶
　
　
　
　
　
　
<pb:KR4d0306_WYG_024-29b>
　
　
　
　
　
　
　
　西山文集巻二十四<md:KR4d0306_SBCK_024-27b>¶<md:KR4d0306_SBCK_025-1a>¶
<pb:KR4d0306_WYG_025-1a>
欽定四庫全書
　西山文集巻二十五¶
　　　　　　　　　　　　　宋　真徳秀　撰
　　記¶
　
