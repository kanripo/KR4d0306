# -*- mode: mandoku-view -*-
#+TITLE: 西山文集
#+DATE: 2015-09-23 10:24:25
#+PROPERTY: JUAN 38


三十八¶
　　　　　　　　　　　　宋　真德秀　撰
　　書¶
　　　上相府書¶
某竊惟海内不幸先皇帝奄棄羣臣皇太后以¶天下之
母圗維於内大丞相以社稷之臣計慮¶於外援立聖明
登踐宸極方其始也四方萬里¶驟奉遺詔罔知厥由驚
<pb:KR4d0306_WYG_038-1b>
憂疑惑徃徃而有未幾¶聖德日新令聞昭著於是薦紳
士夫内外軍民¶之情尊戴惟一以為吾君之賢真足以
負荷鴻¶業而先皇帝在天之靈亦庶乎其慰恱矣然而<md:KR4d0306_SBCK_038-1b>¶治亂安危之機猶有伏而未發者敢不為大丞¶相陳之
葢舍兄立弟在有周漢唐之盛與秦隋¶之亂皆嘗有之
而安危存亡判然以異者不可¶不思其故也太王嘗舍
泰伯而立王季矣光武¶嘗舍東海王彊而立顯宗矣睿
宗嘗舍宋王成¶器而立明皇矣長少之倫疑若有所未
<pb:KR4d0306_WYG_038-2a>
順而天¶下後世乃莫或非之者以王季之於泰伯能推¶
因心之愛而極其友悌也顯宗之於東海王彊¶恩遇之
隆事事殊異始終亡間也明皇之於宋¶王成器飲食起
居相與同之讒間無自而入也<md:KR4d0306_SBCK_038-2a>¶故詩人之美王季有曰
則友其兄則篤其慶葢¶言如是所以厚周家之福慶而
永平開元之治¶輝映青史後世亦鮮及焉至若秦隋之
暴其於¶嫡嗣也廢之既不以其辠遇之又不以其恩輕¶
信䜛邪卒擠之死是以天下之心莫不憤惋亂¶亡之患
<pb:KR4d0306_WYG_038-2b>
亦自是而基之然後知詩人之言信不¶誣也今聖上之
立與王季顯宗明皇之立其事¶雖若不同然天位之得
本於無心揖遜數四勉¶焉而就南面此天人之所共知
而不可揜也踐¶祚之後戰栗兢兢未嘗以位為樂此亦
天人之<md:KR4d0306_SBCK_038-2b>¶所共知而不可揜也今將上承天意下結人心¶
以為治安長久之計其道非它亦惟於友愛天¶倫加之
意而已乃者真王之封外第之錫寵數¶便蕃亦既備至
而辭謝之日不許一望天顔而¶去竊度親王之心必有
<pb:KR4d0306_WYG_038-3a>
所未安也近者聞諸道¶路狂悖之徒敢為妄舉一時事
變出於倉猝至¶自投於水以避之危迫之情可謂甚矣
仰頼宗¶社之靈旋踵底定中外帖然親王亦幸以自勉¶
某之區區以謂此正讒間易入之時而親王危¶懼不自
保之日也聖上崇篤友愛朝廷顧惜事<md:KR4d0306_SBCK_038-3a>¶體必自有以處
之所慮寡聞淺見之人有托納¶忠除患之説以進者此
在吾君吾相不可不致¶察也彼秦隋之君雖甚無道亦
豈樂於戕賊骨¶肉者哉惟猜防之慮一入其心卒至於
<pb:KR4d0306_WYG_038-3b>
以親戚¶為冦讎不殄絶之不已也嗚呼天倫之愛自相¶
夷㓕是自絶於人道也夫既自絶於人道矣而¶欲天心
不震怒於上人心不攜離於下其可得¶乎是以秦隋之
禍最為酷烈饗國未幾宗廟為¶墟其視有周漢唐之隆
慈順輯睦薫為嘉祥上¶下相安福祚綿永其孰為得失
哉自漢文帝時<md:KR4d0306_SBCK_038-3b>¶淮南王遷蜀袁盎進諫以為有如不幸
遇霧露¶死是陛下以天下之大弗能容有殺弟名奈何¶
夫淮南王者弟也又以罪遷而盎猶力争如此¶况今之
<pb:KR4d0306_WYG_038-4a>
親王於屬則兄而非有淮南之辠其可¶不思所以全之
者乎夫當其危懼不自保之時¶非大有以撫存之則觀
聴之下窺伺易萌左右¶使令解體必甚以危懼不自保
之心重之以怵¶迫亡聊之態萬一霧露之感有如盎所
慮者朝¶廷將何以自白於天下吾君將何以勝此名於¶
萬世乎伏惟大丞相燕居而深念之又與忠厚<md:KR4d0306_SBCK_038-4a>¶老成之
士謀之進對之間從容建白必使吾君¶友悌之德上儕
王季而下軼漢唐凡所以待遇¶撫存之者務極其至使
<pb:KR4d0306_WYG_038-4b>
之富貴娛樂而無不足¶之心又為選通經術知國體者
一二人従容調¶娛日與游處迪之以詩書義理之言使
欣然有¶以自得曉之以君相矜憐之意使釋然而亡所¶
憂如此則親王安親王安則天人之心亦安而¶上下亦
莫不安者矣某以一介迂疏蒙恩收召¶入備從列日夜
惟思所以尊朝廷而弭禍亂者¶莫切於此方竢入見而
首陳之屬聆霅川之變<md:KR4d0306_SBCK_038-4b>¶寤寐不遑敢以一得之愚亟布
之執事者丹𠂻¶皦然可貫天日惟鈞慈其垂察焉不勝
<pb:KR4d0306_WYG_038-5a>
天下之¶幸¶
　　　上丞相書(戊/寅)¶
正月吉日具位真某再拜上書丞相國公某竊¶聞之禮
有出於前代之所無而後世以侈心為¶之者生日是也
考其源流葢昉於有唐開元之¶際方是時宇内乂安民
物蕃阜天子方崇燕嬉¶侈玩好以夸示得意於是千秋
之節興而導䛕¶之臣相與從㬰以求媚恱先正太史范
公固嘗<md:KR4d0306_SBCK_038-5a>¶譏其非禮矣然而㳂循至今殆數百祀其為説
<pb:KR4d0306_WYG_038-5b>
則曰臣子所以尊君父也是固有不得而廢者¶若夫王
公大人之生日門下之士則争為賦頌¶以賛詠功德四
方牧守則競為瑰竒靡麗之獻¶以希容恱而取寵榮是
果何義哉而近世以來¶轉相侈大莫有悟其非者此某
之所以喟然嘆¶息也今者丞相國公初度之臨竊伏惟
念登門¶墻辱顧遇不為不久而躊躇四顧亡一足獻者¶
蓋道古今而譽盛德既非固陋之所能為而飾¶儀物馳
苞苴又非事大賢君子之道用是遲回<md:KR4d0306_SBCK_038-5b>¶旬月以迄于今
<pb:KR4d0306_WYG_038-6a>
未能以自决也曽子曰君子之¶愛人以德細人之愛人
以姑息昔者開元之際¶其事侈矣曲江張公不以貴臣
近戚之所獻者¶獻其君而以治亂存亡之鑑獻其君疑
若違衆¶自異者由今觀之彼貴臣近戚之愛其君與公¶
之愛其君果孰為至耶某嘗竊謂不獨人臣之¶愛君其
道當然凡士之願忠於知己者亦莫不¶然某雖無似然
受丞相之知甚深而思所以報¶丞相者甚至故今也不
敢以世人之事知己者¶事丞相而願以昔人之報知己
<pb:KR4d0306_WYG_038-6b>
者報丞相庶幾<md:KR4d0306_SBCK_038-6a>¶自附於君子之義而免蹈細人之譏惟
髙明垂¶聴今天下之事衆矣某皆有所未暇及者獨以¶
為丞相膺非常之知居甚重之寄當以古人之¶相業自
勉而不當以近世之相業自安古人之¶相業未易以遽
數也顧嘗反復諸葛武侯行事¶而得其用心竊謂秦漢
而下一人而已故願為¶丞相誦之蓋自昔人臣居重位
秉大權者雖或¶遇知於明君未必不致疑於庸主雖取
信於君¶子或不能不見忌於小人同類懷其恩未必無
<pb:KR4d0306_WYG_038-7a>
以召異已者之怨國人欽其行未必有以服夷<md:KR4d0306_SBCK_038-6b>¶狄之情
一時頼其功或見絀於後世之公議而¶侯也不惟先主
託以孤㓜而弗疑雖劉禪之庸¶亦舉國聴之而弗忌不
惟公琰文偉諸賢盡心¶而為之用雖楊儀魏延之悍戾
亦皆捐軀効命¶而弗辭不惟器能受任者競勸以荅其
知雖流¶徙廢放之徒亦沒身懷思而弗怨不惟舉國信¶
之當時尊之而瀘夷之約束沔陽之廟祀至于¶今不廢
侯何以得此哉曰開誠心布公道而已¶誠之與公天地
<pb:KR4d0306_WYG_038-7b>
鬼神有不能違者而况於人乎¶今讀侯之傳而想其為
人其事君如親待諸賢<md:KR4d0306_SBCK_038-7a>¶如朋友撫羣下如子弟襟懷洞
然與物無間形¶之表奏則忠懇足以悟上發之教令則
感激足¶以動人其所存無一而非誠也至於生殺廢置¶
雖出其手然而爵不濫於罔功刑不撓於貴勢¶盡忠益
時者雖讎必賞犯法怠慢者雖親必懲¶何祗小吏也其
材可錄則越次而陞之馬謖上¶賔也其辠當誅則流涕
而戮之持心之平無異¶衡石用法之信可質神明其所
<pb:KR4d0306_WYG_038-8a>
為無一而非公¶也惟誠惟公終始一致故上不求於君
而君信¶之下不蘄於人而人服之諺曰桃李不言下自<md:KR4d0306_SBCK_038-7b>¶成蹊斯言雖小可以喻大詎不信哉侯之開府¶也發教
羣下懇懇焉以集衆思廣忠益為心而¶自謂聞得失於
州平見啓誨於元直受盡言於¶㓜宰頼諫止於偉度退
然自託於不能之地若¶無一事之不資諸人者蓋智慮
之所及者易窮¶而是非利害之錯出者難見吾惟集衆
人之智¶以為智合衆人之慮以為慮則天下之善無不
<pb:KR4d0306_WYG_038-8b>
在我矣何必揚眉瞬目矜自我出哉自昔秉權¶用事者
鮮不悦人之讃己而惡人之議己夫以¶讃己者為忠則
忠言不得進矣以議己者為罪<md:KR4d0306_SBCK_038-8a>¶則已過不得聞矣而侯
獨不然觀其諄諭告戒¶一則曰有忠於國則亮可以少
過矣二則曰諸¶有忠慮於國者但勤攻吾之闕則事可
定賊可¶死功可蹻足而待矣蓋侯之用心主於為國而¶
不為己私求於濟事而不求已勝然國既安則¶已未有
不豫其利者彼怙權諱過之人惡人之¶議已而不知其
<pb:KR4d0306_WYG_038-9a>
愛己也悦人之讃己而不知其¶誤己也以阿意為忠而
不知其大不忠也以不¶聞過為幸而不知其大不幸也
吁此侯之所以¶為不可及歟共惟丞相國公本以安宗
廟定社<md:KR4d0306_SBCK_038-8b>¶稷之功結知聖朝進位鼎鉉迨今十有一年魚¶
水之逢歡然無間有非武侯所敢望者然勤身¶以輔政
内外之心猶或未盡孚屈已以受言而¶士大夫之情猶
或不得以自竭意者至誠盡公¶兼聽忘我如侯之所為
尚有當勉者乎某之不¶材視曲江公無能為役然自少
<pb:KR4d0306_WYG_038-9b>
小即慕其為人¶嵗在作噩備數右螭屬聖上誕彌之月
竊伏自¶念誦天保歸美之詩不若陳敬之畏天之戒故¶
先奉觴之數日昧冒直前以祈天永命之書進¶徹宸扆
聖上亮其忠不以為辠至聞力行好事<md:KR4d0306_SBCK_038-9a>¶之語則首肯再
三某之迂愚丞相察之素矣故¶於維嶽降神之日不復
以䛕辭溷聽覽而獨誦¶其所聞如此蓋今區區効忠丞
相之心即昔者¶効忠主上之心也丞相誠能因某之言
考侯之¶行事而勉其所未至者則將天心格於上人心
<pb:KR4d0306_WYG_038-10a>
說於下功業日盛而福禄日隆然後知某之規¶乃所以
為頌而愛人以德非姑息者所可同日¶語矣某近嘗以
武侯之十二字鋟木於州治之¶思賢堂且推本侯平生
功業之所自出者為之¶跋謹摹本以獻于執事如賜覽
觀亦足以知其<md:KR4d0306_SBCK_038-9b>¶志之所存干凟嚴尊無任震懼之至¶
　　　上丞相書¶
某昨者䝉恩牽&KR0107;既而控免弗俞俱嘗奏記以¶謝比者
祇拜告命謹復綴緝駢儷少見萬分區¶區復有未盡之
<pb:KR4d0306_WYG_038-10b>
悃竊惟大丞相國公先生家傳¶相業世濟厥美未易以
一善名而其間有最不¶可及者容人之度是也考之前
史若唐李吉甫¶父子相憲武二君削平諸鎮中興王室
功業甚¶偉然不得與房杜姚宋並稱者以容人之度未¶
足故耳自元和初牛僧孺等以賢良對䇿指陳<md:KR4d0306_SBCK_038-10a>¶時病頗
為剴切此蓋制科之常而吉甫以其議¶己泣愬於上既
盡逐考官僧孺諸人亦皆不見¶錄朋黨之禍實基於此
其後德裕繼相猜嫌愈¶甚一時人材互分彼此而朋黨
<pb:KR4d0306_WYG_038-11a>
之禍遂成更相¶傾軋四十餘年唐室遂以不振吉甫父
子實為¶之也若先太師忠定越王與大丞相則不然方¶
忠定之初相也當時士大夫議論所主亦有不¶同者矣
而盛德雅度包涵茹納未嘗與之較短¶長争勝負用舍
之間一惟公論是主及再登揆¶席凡所薦揚拔擢莫非
天下選而昔之議論不<md:KR4d0306_SBCK_038-10b>¶同者亦班班焉與於其間此所
以屹然為四朝¶元老以功名始終銘勲太常侑食清廟
揚休無¶窮也大丞相自初執政以至當國上而同列下
<pb:KR4d0306_WYG_038-11b>
而廷紳議論同異者亦或有之然未嘗以私意¶喜怒深
嫉而力排之間有因事絀罷者後多&KR0734;¶拭收用至有身
沒而後錄其子者容人之度豈¶不偉哉寳慶以來朝著
之士論事失當莫若某¶與魏工侍二人魏之貶也大丞
相諭臨安尹使¶贐其行於赫然震怒之中未嘗忘矜憐
憫卹之¶意而某之迂愚自速譴咎言者請加竄謫迄不<md:KR4d0306_SBCK_038-11a>¶之許迨兹慶霈之行某之與魏首䝉湔滌自昔¶起廢之
恩必以其漸未聞一朝出命悉還故物¶若是其特達者
<pb:KR4d0306_WYG_038-12a>
也然則某等之或絀或貶豈鈞¶造本心哉某躬被苞涵
茹納之施雖已啓謝駢¶儷攸拘不能敷暢輒復布之毫
楮又嘗憶曩嵗¶侍坐時嘗辱賜教以為先太師有言必
能受人¶詈者然後可作宰相至哉言乎此一門相業世¶
濟厥美所以為不可及也伏惟大丞相堅忍持¶守益加
於初使天下之士無一不被容覆者則¶盛德宏度超越
古今與忠定王無間矣僣帥陳<md:KR4d0306_SBCK_038-11b>¶愚罪當萬坐仰丐鈞察¶
　　　上丞相書(論用人/聴言)
<pb:KR4d0306_WYG_038-12b>
某至愚極陋無所取材比蒙除書擢在常伯之¶列退揆
駑劣非所敢當然區區不竢駕之心則¶已飛馳於闕下
初元之召堅辭五六不獲已而¶後行今顧欲亟前如此
誠以大丞相謙虚無我¶而求士自助出於真情故樂效
㳙塵之益爾今¶既未獲遽前而間嘗思念當今之故竊
有一二¶愚管不敢不為大丞相陳之蓋自故相顓柄以¶
來天下大勢日益岌岌常恐一旦有潰敗不可<md:KR4d0306_SBCK_038-12a>¶支者仰
頼天地宗廟之靈大丞相為時而出平¶居蓄德深厚故
<pb:KR4d0306_WYG_038-13a>
相安之不疑及聖上奮發乾剛¶首付魁柄凡百施為皆
天下所願欲而弗獲者¶薄海内外曠然易視仰望風采
若神人然某嘗¶竊謂大丞相於此實有回乾坤洗日月
之功要¶其大者不過曰用正人開言路而已故相之所¶
以失大丞相之所以得其不在斯乎某之愚以¶為誠率
是道而不變則元祐司馬公之相業可¶以無媿而嘉祐
韓忠獻之相業亦將馴致焉昨¶嘗奏記欲大丞相堅守
初意之善期以十年坐<md:KR4d0306_SBCK_038-12b>¶收太平之效鈞函下逮不以為
<pb:KR4d0306_WYG_038-13b>
謬矣夫以大丞¶相之純誠不二澹泊寡欲始初所行皆
出實意¶非縁飾以茍悦一時之觀聴者其於二者必能¶
恪守初志獨恐所用者正人則憸邪將有所不¶便而言
路四闢讒諂不得以蔽欺激作之言有¶時而進使吾之
志慮浸尋改易而不自知此則¶所當豫察爾大丞相爰
立之明日召三賢於逺¶外公論莫不謂宜而一二言事
官之除識者以¶為四十年來所未有向之齟齬權門者
相繼收¶召可謂盛矣然正直之士憂深慮逺其間知大<md:KR4d0306_SBCK_038-13a>¶
<pb:KR4d0306_WYG_038-14a>
體者固能徐為開導而彊直自許者亦或不無¶矯拂太
甚人情將有所不堪乗不堪之情以激¶其不平之忿則
剛勁不如軟熟違忤不若承順¶其意將有時而移矣况
辯論似争争則有不靖¶之形和同似黨黨則有分朋之
迹昔者讒害忠¶良徃徃被以此名羣驅輩逐大抵由是
夫争有¶是非正人之争以為國也邪人之争以為己也¶
是非不辯而兩絀之可乎朋有真偽正人之朋¶以同德
也邪人之朋以同惡也真偽不分而槩¶疾之可乎今雖
<pb:KR4d0306_WYG_038-14b>
未有此事亦願大丞相謹之而<md:KR4d0306_SBCK_038-13b>¶已不然則激作之言入
而疑憚之心生君子小¶人之消長於是焉分此某之所
甚畏也廟堂之¶論不參之羣下為日久矣大丞相博盡衆
謀弗¶任私智事之有闗國體者必議而後行衆言雜¶進
豈皆當理議論不一尤難適従迂者不切事¶情狂者不
識忌諱然異同不一之中乃至當之¶論所從出正如玉
隠於石金混於沙琢之淘之¶至寶乃見其可以沙石之
雜而委金玉之珍乎¶自昔鯁切敢言者常病於過故趙
<pb:KR4d0306_WYG_038-15a>
中令有顓權¶之毁韓忠獻有跋扈之劾文潞公有交結
之謗<md:KR4d0306_SBCK_038-14a>¶三相勲德巍然曽不以是而少損當時亦未聞¶深
咎言者以其職在論事不嫌過直故也若蔡¶若秦柄國
之時則無此矣故雷德驤諸人之過¶直乃所以彰三相
之能賢而蔡秦之世有歌頌¶而亡箴規不問可知其為
權臣矣今士無愚智¶孰不知大丞相之用心其何訾議
之有萬一草¶茅山野語言之發或失揀擇適所以増光
德美¶陸宣公有謂諫者之狂誣明我之能恕諫者之¶漏
<pb:KR4d0306_WYG_038-15b>
泄示我之能從者不惟人君當知之大臣亦¶不可以不
知也不然激作之言入而忿嫉之意<md:KR4d0306_SBCK_038-14b>¶生羣下相率以茍
容甚非朝廷之福此又某之¶所甚畏也惟大丞相堅守
初意之善勿為邪説¶所移使正人常聚本朝而言路常
通無壅則内¶而彊固本根外而震憺威靈必有為大丞
相忠¶謀者姑以近事明之方八陵之圖來上固嘗欲¶脩
朝謁之禮舉恢復之師而集議之㫖一頒從¶臣臺諫以
及館學交論其未可君相亦幡然從¶之賴以少寛目前
<pb:KR4d0306_WYG_038-16a>
之憂豈非朝列有人忠言獲¶伸之效邪况事變之興未
有終極正君相汲汲¶經營之時正人多則腹心有所託
不然是自毁<md:KR4d0306_SBCK_038-15a>¶其腹心也言路開則耳目無所蔽不然是
自塗¶其耳目也小人寡識所以激作破壊者圖自利¶爾
豈為國家計為大丞相計哉某身在閩陬去¶闕庭二千
里事之有無所未能知冒昧一言蓋¶欲大丞相之功業
不在韓忠獻司馬公之下而¶已拳拳之懷仰祈矜察¶
　　　上曽宣撫書
<pb:KR4d0306_WYG_038-16b>
某恭睹邸報明天子以邊隅俶擾疇咨魁彦進¶長樞庭
宣威江淮盡護諸將人心咸奮國勢自¶張豈勝慶幸葢
自兵干之興厯有年所而我軍<md:KR4d0306_SBCK_038-15b>¶政少弛將庸卒惰潰散
相望識者咸謂宜得廟¶堂大臣位望兼重者付以韓范
之寄庶幾精明¶有轉弱為强之勢今明公遂膺斯任可
謂得處¶置之宜恊中外之望矣而某區區則以為明公¶
過慮者大凡内外相應然後能有成功權不中¶御然後
可制外變某頃在兩淮間見制垣帥閫¶每有奏報動稽
<pb:KR4d0306_WYG_038-17a>
旬月從者才十三否者嘗七八¶甚而偏州小邑徑申朝
省畫㫖行下制司或不¶豫聞選辟僚屬最為重事要塗
諸人主張薦送¶必如所欲而後已情意不浹誰與恊謀
至於區<md:KR4d0306_SBCK_038-16a>¶處事宜動從中覆利害之實廟堂未嘗得知可¶
否從違類取决於宰掾之口愛憎任意予奪乖¶宜有不
可勝歎者今明公以大臣出使事體固¶甚不侔然文武
之吉甫與孝友之張仲表裏相¶須不可一缺徃者范文
正公宣撫陜西必吕申¶公忘仇協濟用能卒服夏羌張
<pb:KR4d0306_WYG_038-17b>
忠獻以相印督¶帥亦必趙忠簡居中相應遂成破敵之
效今廟¶堂之上能以吕趙二公之心為心明公庶乎克¶
成厥志不然則内外相違動輒牽掣終無可為¶之日矣又
嘗觀近之處方面者未能忘情得喪<md:KR4d0306_SBCK_038-16b>¶之間有所建請必
先伺朝廷之意嚮至於當然¶之利害必至之禍福人所
共知者徃徃匿而不¶言或反私議竊歎不敢盡言於朝
或扣之曰此¶非廟堂之所樂聞也夫以順為正者妾婦
之道¶所居何官所任何事而可以妾婦自處乎愚謂¶明
<pb:KR4d0306_WYG_038-18a>
公此行實宗社安危之所係凡其當然之利¶害必至之
禍福宜皆一一以聞言之未聴則再¶三言之又不聴則
决去就以争之可也争之而¶聴則明公得以展布四體
為國家生民之福若¶終不見聴則巻懷而去之以道事
君不可則止<md:KR4d0306_SBCK_038-17a>¶者大臣之正法也雖功業未即見於時而
明公¶所以為節義者未失也異時猶有望焉若姑循¶近
世之轍容容唯唯聴命於廟朝受制於宰椽¶有事不敢
言言事不敢力萬一至於失機而誤¶事則天下之責將
<pb:KR4d0306_WYG_038-18b>
叢於公之一身雖百口無以¶自白矣抑又有所當言者
古今事業未嘗無所¶本諸葛武侯平生所立事業竒偉
然求其所以¶則惟開誠心布公道集衆思廣忠益蓋此
四者¶乃武侯事業之本而誠之與公又其本也今明¶公
實居武侯之任而又適當可畏之時用將非<md:KR4d0306_SBCK_038-17b>¶人而士卒
之心不服撫御失䇿而忠義之志未¶馴變故多端天意
難測於是時也儻非至公血¶誠質之天地而無疑則何
以服未服者之心馴¶未馴者之志嗚呼鶴鳴在隂其子
<pb:KR4d0306_WYG_038-19a>
和之鼓鐘于¶宫聲聞于外發之于心有秋毫之差物之
應者¶有千里之繆明公其可不致意乎此至於黜臆¶見
而取衆長親正直而逺邪佞則又其所急者¶明公受任
踰兩旬矣而未聞辟士之報竊料明¶公必將遴選一世
名流决不至如前之曲狥要¶涂之薦然於正邪賢佞之
間則願明公之深致<md:KR4d0306_SBCK_038-18a>¶其審也昔李忠定公出撫河東徒
以幙中多士¶之故遂至將帥之情扞格不通迄不能有
所濟¶文士猶不可况庸常䛕佞之輩乎武侯行事散¶見
<pb:KR4d0306_WYG_038-19b>
於史册曩嵗南軒張宣公嘗輯之為傳郡齋¶適有板本
敢以一帙十二字之刻併獻左右願¶明公特賜覽焉則
其為功業之助將不少矣自¶得此説以來遇當世之膺受
重任者則以告之¶蓋憂時憫世之切見其任事則幸其
有成故不¶暇擇其人之可否而告之聞者徃徃笑其迂
濶¶不切事情而某之自信則弗移也今又以告于<md:KR4d0306_SBCK_038-18b>¶明公
意者其有合乎置司想在金陵張忠獻公¶故櫝猶存者
幸取而觀之亦足以攷其設施之¶本末又中興諸將處
<pb:KR4d0306_WYG_038-20a>
置邊事惟李忠定議論最¶為的確且皆當今所可行某
徃在朝行蓋屢言¶之而不見省今以閩中所刋隨此申
獻區區愛¶助之心可貫天日惟明公察之幸甚¶
　　　請鄭林楊三士入尊行堂¶
某竊聞之師道立則善人多當慶厯景祐間閩¶之文風
盛矣而研精經術則未也時則端明蔡¶公為守招延四
先生者而啓迪之於是深於經<md:KR4d0306_SBCK_038-19a>¶學者彬彬焉出詩書文
物軼于中州豈非師道¶之立故邪今理義之學大明吾
<pb:KR4d0306_WYG_038-20b>
黨之士皆知所¶用力非復昔年之比然致知力行二者
並進自¶昔難之必得鄉之耆艾學問踐履素為月評所¶
推敬者為之表倡庶幾後生有所嚮慕而興起¶焉采之
僉言若雲山鄭先生梅塢林先生信齋¶楊先生其人也
尊行有堂正所以為招延耆德¶之地而虛席已久非三
君子孰宜居之用敢恪¶循衆論敬有請于執事者然年
髙德劭非以筋¶力為禮之時自今以始每月朔旦願屈
長者一<md:KR4d0306_SBCK_038-19b>¶臨講席發揮聖門大訓俾學校之士皆得聞脩
<pb:KR4d0306_WYG_038-21a>
身立已之要相與勉勵為善人之歸某亦將帥¶同僚以
聽焉或留止兼旬或少駐信宿一惟尊¶意所欲而不敢
拘儻蒙聴許非特學者之幸亦¶某之幸也¶
　
　
　
　
　
<pb:KR4d0306_WYG_038-21b>
　
　
　
　
　
　
　
　西山文集巻三十八<md:KR4d0306_SBCK_038-20a>¶<md:KR4d0306_SBCK_039-1a>¶
<pb:KR4d0306_WYG_039-1a>
欽定四庫全書
　西山文集巻
