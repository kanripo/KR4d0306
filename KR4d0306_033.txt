# -*- mode: mandoku-view; -*-
#+TITLE: 西山先生眞文忠公文集
#+DATE: 2015-09-11 14:15:58.757904
#+PROPERTY: ID KR4d0306
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 33
#+PROPERTY: FILE SB04n0512-033西山先生眞文忠公文集-卷第三十三.
<pb:KR4d0306_SBCK_033-1a>¶
西山先生眞文忠公文集卷第三十三¶
　說¶
　　潭州示學者說¶
予旣新其郡之學又為之續廪士之費俾誦絃¶
於斯者㣲一日之輟焉教授陳君瑞甫過余而¶
請曰公之於士也有以安其居又有以足其食¶
顧亡一言以淑之可乎余謝曰此師儒之事也¶
予何言雖然昔嘗聞之孔氏矣豈不曰古之學¶
者為巳乎自漢以經術求士士為青𬗋而明經¶
唐以辭藝&KR0145;士士為科目而業文其去聖人之¶
<pb:KR4d0306_SBCK_033-1b>¶
意逺矣今之學者其果爲巳而學歟其亦猶漢¶
唐之士有所利而學也如果爲巳而學則理不¶
可以不窮性不可以不盡不至乎聖賢之域弗¶
止也&KR0002;其有所利而學則苟&KR0014;操&KR1152;吮墨媒爵¶
秩而貿軒裳斯&KR0085;矣駔賈其心弗顧也夷虜其¶
行弗耻也此學者邪正之&KR0302;途也請以是淑吾¶
士可乎端甫曰敬聞命矣抑後世之言學者其¶
有得於孔氏之指歟曰後世之言學者其不繆¶
於聖人鮮矣獨嘗於唐之陽子近世之石子尹¶
子有取焉陽子曰學者學爲忠孝也石子曰學¶
<pb:KR4d0306_SBCK_033-2a>¶
者學爲仁義也尹子曰學者學爲人也是三言¶
者庶幾聖門之遺意乎方唐之世士習之陋甚¶
矣陽子一旦倡斯言於太學如天球之音威鳯¶
之鳴學者竦然洗心而易聽歸覲其親者踵相¶
躡焉理義之感人如此然則石子之言其有異¶
於陽子歟曰亡以異也仁者孝之源義者忠之¶
榦曰仁義則忠孝在其中矣然則尹子之言其¶
有異於二子歟曰亡以異也夫人與天地並而¶
爲三才者也必也兼五常備萬善然後人之道¶
立焉其警世之深爲人之切又進乎二子矣敢¶
<pb:KR4d0306_SBCK_033-2b>¶
問所以學為人者柰何曰耳目膚體人之形也¶
仁義禮智信人之性也君臣父子昆弟夫婦朋¶
友人之職也必循其性而不悖必盡其職而無¶
愧然後其形可踐也孟子曰人之異乎禽獸者¶
幾希庶民去之君子存之又曰無惻𨼆之心非¶
人也無羞惡之心非人也無辭遜之心非人也¶
無是非之心非人也夫天之生斯人也與物亦¶
甚異矣而孟子以為幾希何㢤盖所貴乎人者¶
以其有是心也是心不存則人之形雖具而人¶
之理已亡矣人之理亡則其與物何別㢤故均¶
<pb:KR4d0306_SBCK_033-3a>¶
是人也盡其道之極者聖人所以參天地也違¶
其理之常者凢民之所以為禽犢也聖愚之分¶
其端甚㣲而其末甚逺豈不大可懼耶予故曰¶
尹子之言其警世之深為人之切又進乎二子¶
也吾黨之士苟無意於聖賢之學則巳儻有志¶
焉則反躬内省於人道之當然者有一毫之未¶
至必將皇皇然如渇之欲飲餒之欲食也凛凛¶
焉如&KR0018;鍼芒而蹈茨&KR0068;也吾子幸以為然則願¶
以告夫同志者俾知太守之期乎士不在於徼¶
人爵&KR0145;世資而在乎敬身而成徳也端甫瞿然¶
<pb:KR4d0306_SBCK_033-3b>¶
曰公之淑吾士者厚矣瑢請掲其言於學以為¶
士之則¶
　　楊&KR0071;祖字說¶
大雅云無念爾祖聿脩厥徳無念者念也如不¶
顯惟徳即顯也詩人命詞大抵𩔖此盖言為人¶
子孫當以乃祖為念而述脩其徳也徳者何仁¶
義禮智信是也惟&KR0014;自脩其徳然後&KR0014;継&KR0274;其¶
祖之徳表姪楊継祖求字於余為本大雅之義¶
字之曰子脩云¶
　　檮雨說¶
<pb:KR4d0306_SBCK_033-4a>¶
雲蒸雨䧏雖自於天其實&KR0025;一念中流出故禱¶
析未效不可怠怠則不誠矣旣效不可矜矜則¶
不誠矣不效不可愠愠則不誠尤甚焉未效但¶
當省巳之未至曰此吾之誠淺也徳薄也於神¶
乎奚尤旣效則感且懼曰我何以得此也不效¶
則省巳當彌甚曰神將辠我矣吾其&KR0014;容身覆¶
載間乎盖天之水旱猶父母之譴怒也爲人子¶
者見其親聲色一旦異常戒儆畏&KR0357;盍如何邪¶
方其未復當如大舜號泣于旻天時如伯竒&KR0130;¶
霜中野時幸而復則喜而不敢忘敬而不敢弛¶
<pb:KR4d0306_SBCK_033-4b>¶
惴惴焉&KR0178;親之復我怒也故曰仁人之事親如¶
事天事天如事親紹定巳丑中元前一日禱雨¶
于仙㳺山書此自警且以告親友之同致禱者¶
　　志道字&KR0003;¶
吾子志道&KR0199;名正則字誠之&KR0010;甲申易今名因¶
以仁夫更其字而告之曰汝知吾所以命爾之¶
指乎夫志者心之用也心無不正而其用則有¶
正邪之分不可不察也昔者夫子以天縦之聖¶
猶必十五而志于學盖志者進徳之基&KR0002;聖&KR0002;¶
賢莫不發軔乎此志之所趨亡逺不逹窮山鉅¶
<pb:KR4d0306_SBCK_033-5a>¶
海不&KR0014;限也志之所郷亡堅不入銳兵精甲不¶
&KR0014;禦也然則汝之志將焉&KR0025;而可耶盖吾聞之¶
善悪二塗維道與利而巳志乎道則理義為之¶
主而物欲不&KR0014;移志乎利則物欲為之主而理¶
義不&KR0014;入此堯桀舜蹠之所繇以異也可不謹¶
乎茲吾所以名汝之意也夫道之與仁非有二¶
致然聖人之教既曰志於道矣又必曰依於仁¶
也曰脩身以道矣又必曰脩道以仁也盖道者¶
衆理之緫名而仁者一心之全徳志乎道而弗¶
它可謂知所嚮矣仁則其歸𪧐之地而用功之¶
<pb:KR4d0306_SBCK_033-5b>¶
親切處也思昔聖賢言仁何莫非要至於仁者¶
人也仁人心也則直舉其全體以示人學者尤¶
當深味也夫人之所以為人者以其有是仁也¶
有是仁而後命之曰人不然則非人矣此孔氏¶
言仁之要也仁者心之生理人而不仁則䘮其¶
所以為心猶果榖焉生意不存枵然死物爾此¶
孟氏言仁之至要也盍亦反諸身而求之方其¶
人欲未萌天理完具方寸之間盎然如春此即¶
汝本心之全體也推是心以徃其事親必敬其¶
事長必順以䖏閨門則睦以交朋交則信當是¶
<pb:KR4d0306_SBCK_033-6a>¶
時也豈有不仁者㢤惟夫&KR0059;意横生理蔽於欲¶
然後流而不仁爾然則求仁之方其孰有先於¶
克巳者乎盖巳者有我之&KR0059;而害仁之蟊賊也¶
蟊賊除則嘉榖茂&KR0059;欲凈盡則本心之徳全亦¶
在乎克之而巳矣克者何戰勝攻&KR0145;之謂也&KR0059;¶
意方萌本心未泯則理與欲對正兩軍交綏劘¶
壘之時也直者勝則曲者&KR0018;矣理為主則欲為¶
客矣兵㐫戰危夫人而知之&KR0059;欲之害惨於鏌¶
邪而烈於燎原之火非知道者不&KR0014;察也是則¶
志道必貴於求仁而求仁莫先乎克巳茲吾之¶
<pb:KR4d0306_SBCK_033-6b>¶
所以字汝之意也汝其有志於是否歟嗟夫汝¶
之有是形也天實賦之汝之有是性也天實予¶
之必盡性而後形可踐也不然則形雖人斯實¶
則物只豈不甚可耻乎昔頴濵蘇公有言凢人¶
之所不以告它人者必以告其子此天理人情¶
之極致非&KR0059;之也旣以語志道又爲之說使與¶
同志者切磋焉¶
　　楊端義字說¶
予婦氏之弟楊君本名宗猷今爲易之曰宗道¶
又&KR0025;而請字焉余謂子伯氏以端仁爲字矣欲¶
<pb:KR4d0306_SBCK_033-7a>¶
以端義命子如何易曰立人之道曰仁與義二¶
者人之所以爲人而異乎物者也今伯之字曰¶
仁而季之字曰義其名美矣盍亦勉修其實以¶
毋&KR0018;命字之指乎楊君曰謹聞教矣抑道之與¶
義果何别耶曰道者五常百行之緫名而義者¶
當然之正理也人之求道何所自入惟於理之¶
當然者由之而無所悖焉則道在是矣程子曰¶
在物爲理處物爲義理之所當然即義也道以¶
體言義以用言用無不盡則體在其中非二致¶
也然聖賢言義必以利對盖義固所以爲利也¶
<pb:KR4d0306_SBCK_033-7b>¶
為義則無不利徇利則賊乎義矣毫𨤲之差而¶
舜蹠以異豈不甚可畏㢤孔子曰放於利而行¶
多怨吾子誡諸又曰見利思義吾子勉焉¶
　　詹宗楚字說¶
詹甥名何而字功父曰吾將以法蕭何也予謂¶
學者當求道而不計功今吾子方學古之道而¶
惟功是求豈聖賢教人之意耶聞昔楚有𨼆者¶
與子之氏名同其答楚荘王洽國之問有曰臣¶
明於治身而不明於治國也臣未聞身治而國¶
亂又未聞身亂而國治者也斯言也蓋聖門之¶
<pb:KR4d0306_SBCK_033-8a>¶
遺指豈春秋列國之士所&KR0014;道㢤子其更字曰¶
宗楚而取其治身之言而服膺之則推之以及¶
於家&KR0002;國斯舉而措之耳其梘汲汲於事功之¶
求而遺其本者烏可同日而語㢤子其勉之¶
　　楊實之字說¶
韜仲之子其名曰文華予謂昔人二名蓋有與¶
父同其一字者&KR0002;王羲之獻之是也然之特語¶
助云爾雖同未害今韜仲昆弟之名其上皆曰¶
文子復同之可乎去文而獨名華斯得之矣華¶
曰謹如教然華之年且冠願求所以字之者余¶
<pb:KR4d0306_SBCK_033-8b>¶
聞楊子有云實無華則野華無實則史今以實¶
之爲子字如何夫言語文章者飾身之華道徳¶
仁義者脩身之實二者盖不容一闕然孔門之¶
教必曰行有餘力則以學文故游夏之文學不¶
可先淵騫之徳行其序固如此也然則所謂實¶
者將&KR0154;&KR0025;而用力耶孟子曰仁之實事親是也¶
義之實&KR0025;兄是也子誠有意於爲巳之學則當¶
自夫二者始不然則非余所敢知也故爲之說¶
以授之俾知勉焉¶
　　蔡仲&KR0116;名字說¶
<pb:KR4d0306_SBCK_033-9a>¶
仲&KR0116;之㓜也文公先生命之曰模及其長也又¶
訓之以伊尹之&KR0116;先生之㣲指果焉在耶某嘗¶
聞先生有言為學當識大要程夫子發出敬之¶
一字為學者言欲人以此收歛身心置在模範¶
中旣不赱作然後随事随物究窮其理則心地¶
自然光明嗚呼此先生教人之要㫖也其所以¶
名仲&KR0116;與所以訓仲&KR0116;者其皆以是與盖為學¶
之大本敬與致知而巳矣伊洛君子旣以此開¶
示後學使知表裏交進之方文公先生推明其¶
說不一而&KR0085;傳中庸也旣曰非存心無以致知¶
<pb:KR4d0306_SBCK_033-9b>¶
而存心者又不可以不致知其釋大學又欲學¶
者存此心於端荘静一之中以為窮理之地窮¶
衆理於學問思辨之際以致盡心之功凢此皆¶
學者所共聞至於親筆以命其名援古以勉其¶
學則惟仲&KR0116;得之而它人不與也然則仲&KR0116;將¶
何以稱此㢤必也主敬以立其本歛然不踰於¶
法度之中窮理以致其知超然有得於見聞之¶
表旣以自&KR0116;又以&KR0116;人庶乎不&KR0018;先生付授之¶
意矣仲覺之諸父皆以明道自任者也歸而求¶
之當有以啓子之未悟者顧某何&KR0085;以辱姑誦¶
<pb:KR4d0306_SBCK_033-10a>¶
所聞以塞其請云¶
　　吕敬伯敬仲字說¶
永豐吕氏之二子過予於粤山精舎相與講學¶
焉將告歸合辭以請曰某之昆弟名中與仁者¶
吾親之命也中之字曰仲仁之字曰山而各配¶
以甫者友朋之教也吾親之命某等當終身佩¶
之&KR0002;交朋之所以教則有未之悉者且中與仁¶
之義果&KR0002;何而區别耶先生為講明之而更有¶
以字之則幸甚予謝不敏而其請益厪則告之¶
曰昔者聖賢言道之極致其目有三而巳堯舜¶
<pb:KR4d0306_SBCK_033-10b>¶
禹之授受則曰中孔門師弟子之問答則曰仁¶
而子思孟子之立教則曰誠是三者果一乎果¶
二乎竊嘗思之誠也者以其天理之實而無偽¶
妄之雜也中也者以其天理之正而無偏𠋣之¶
失也仁也者以其天理之公而無&KR0059;欲之蔽也¶
是三者皆道之全體也虞書言中而不及仁論¶
語言仁而不及誠夫豈偏於一㢤盖中則無不¶
仁仁則無不誠矣今吾子伯仲之名或以中或¶
以仁其亦假之以善稱謂耶抑眞有意於求道¶
也夫苟有求道之心不可以不知入道之要昔¶
<pb:KR4d0306_SBCK_033-11a>¶
者子程子嘗言之矣曰敬不可謂中敬而無失¶
即所以中也敬之中有仁不敬則&KR0059;欲萬端害¶
於仁也吁子程子其可謂為人之切歟夫中者¶
性之徳也仁者心之徳也性無不中嫚易以賊¶
之斯有時而不中矣心無不仁物欲以汨之斯¶
有時而不仁矣古之君子惟察乎此故喜恕哀¶
樂之未發必敬以養之如對神明如臨師保所¶
以全其本然之中也視聽言動之非禮必敬以¶
克之如殄㓂讐如去蟊賊所以全其本然之仁¶
也動静相㴠表裏交進則天理渾然人欲熄㓕¶
<pb:KR4d0306_SBCK_033-11b>¶
自内逹外無往而非中由體之用無適而非仁¶
矣盖曰中曰仁萬善之所由出而敬也者又中¶
與仁之所自立也請以敬之一言而易伯仲之¶
字可乎嗚呼一念之放逸非敬也一言之矜肆¶
非敬也一動之躁輕非敬也實未至而𧰟於名¶
中無本而役於外凢此皆非敬也子歸思其所¶
以名又思其所以字反躬以求之格物以精之¶
謹之於方寸之㣲而体之以踐&KR0130;之實&KR0002;是庶¶
不辱吾字矣若曰假之以善其稱謂而巳是豈¶
予之所望也㢤¶
<pb:KR4d0306_SBCK_033-12a>¶
　　李自脩祝詞¶
予友果齋李君公晦之子治年十有五鋭志于¶
學過予粤山之麓請字焉為本大學之義字之¶
曰自脩而祝之以辭曰於惟李氏世有徳人懿¶
㢤澹翁鄉黨稱仁果齋承之志慕聖閾探討服¶
行是究是力巍巍𬗋陽百代宗師英材雲&KR0025;逺¶
嗣泗沂君居其間寔曰髙弟得諸心傳親切超¶
詣廼㒛鼎田廼官儒宮藹然徳聲日大以崇厥¶
志未醻奄忽飈逝匪君是懐實憫斯世青氊之¶
託頼此佳兒曰考克承式慰我思維乃先君以¶
<pb:KR4d0306_SBCK_033-12b>¶
治命子欲稱是名可昧厥指稽諸字書義取攻¶
治盍即斯言繹之味之昔在曽子猶日三省矧¶
是&KR0004;學可忘肅警子質雖敏必重以持勿儇勿¶
浮廼徳之基至珍且良結緑垂&KR0068;孰知其功它¶
山之石爰酌古訓字以自脩&KR0355;之磨之至善是¶
求欲身之脩其必由學玩意遺經景行先&KR0116;有¶
道是師勝巳是朋擇善固執謹思篤行庶幾果¶
齋典刑有&KR0071;服膺斯言罔或失墜¶
　　劉誠伯字說¶
予友劉君夣先始名應則字定甫&KR0010;作噩夣有¶
<pb:KR4d0306_SBCK_033-13a>¶
以先登告者遂易今名是年秋果以易學冠卿¶
選或謂君盍更其字君以屬余余惟周官六夣¶
之占獨所謂正夣者不縁感而得餘雖所因不¶
同大抵皆感也感者何中有動焉之謂也其動¶
也有眞有妄夣亦随之雖昔聖賢不&KR0014;無夣惟¶
其&KR0059;欲銷泯天理昭融兆朕所形亦莫非實髙¶
宗之得說武王之克啇皆是物也&KR0002;夫常人則¶
不然方寸之靈莫適為主欲動情勝擾擾萬端¶
故厭勞慕佚則徒歩而夣輿馬矣惡餒思飫則¶
藿食而夣粱&KR0079;矣&KR0002;是者皆妄也至於因夣而¶
<pb:KR4d0306_SBCK_033-13b>¶
𫉬&KR0002;主父苕榮之歌叔孫竪牛之兆似有其實¶
矣而卒以基莫大之禍夣其果可慿耶非夣之¶
不可憑也感之妄故夣亦妄也予觀中庸論前¶
知之妙而㫁之曰至誠如神夫誠者無妄之名¶
也天下雷行物與無妄有生之𩔖其孰無之而¶
舉世滔滔率流於妄者以人賊天之&KR1255;也故先¶
儒之傳易曰動以天則無妄矣嗚呼一動之㣲¶
而天理存亡於是焉決豈不甚可畏㢤今請以¶
誠伯易子之字如何夫以誠伯之材得於天旣¶
甚異而疇昔之夣孰不以科第爵秩相期而予¶
<pb:KR4d0306_SBCK_033-14a>¶
獨惓惓於是者彼之所期者外予之所期者内¶
也然則誠何所自入曰自敬入敬奚所自始曰¶
自戒謹&KR0178;懼始昔之君子晝參諸言行以質其¶
學之進與否也夜考諸夣𥧌以卜其所得之淺¶
與深也吾子誠&KR0014;汲汲於斯㴠泳優繇日進弗¶
止則將動静一致也夣&KR0116;一如也夫然後為敬¶
立誠存之驗然予亦知之而未&KR0014;至者斯言也¶
非獨以勵吾子且因以自勵云¶
　　陳平甫三子字說¶
陳平甫之三子曰琰曰瓉而一未名間謁余使¶
<pb:KR4d0306_SBCK_033-14b>¶
字二子而名其季焉予謂周官祼圭有瓉用之¶
於廟杞者也&KR0002;琬與琰致命於諸侯者也三者¶
之用各有所宜然其質則皆玉也夫𥙊祀聘問¶
征伐皆國之大事其器必用玉焉盖物之備五¶
常者惟王為然故君子貴之也夫物猶以備徳¶
為貴而况人乎故欲名其季曰琬而字琰曰徳¶
元瓉曰徳仲琬曰徳季庶幾三子者思其名之¶
貴則知所以自貴思其字之美則各自勵以全¶
其美不亦可乎平甫曰然遂書以贈¶
　　詹㬌辰字&KR0003;¶
<pb:KR4d0306_SBCK_033-15a>¶
㣲月堕西嶺燦然衆星光明河斜未落斗柄低¶
復昻感此南北極樞軸遥相當太一有常居仰¶
瞻獨煌煌中天照四國三辰環侍旁人心要如¶
此寂感無邉方¶
　　友人詹兄名樞求字字以景辰盖北辰者¶
　　天之樞也天之轉運無窮而樞常不動心¶
　　之應物無方而所以為感者實有似乎此¶
　　故以㬌辰命之詹兄其有以㬌乎此也今¶
　　以文公先生所作感興中一篇貽之云嘉¶
　　定庚辰孟秋下弦日淵書¶
<pb:KR4d0306_SBCK_033-15b>¶
心者人之北辰漢儒釋孟子巳有是言矣至文¶
公先生感興詩發明此理尤極其妙盖衆星皆¶
動而辰常静故&KR0014;為二十八舎之主百体皆動¶
而心常静故&KR0014;為一身之主然所謂静者豈兀¶
然枯槁之謂㢤寂然不動者此心之体感而遂¶
通者此心之用顧其所以動者如何爾以理而¶
動是謂道心以欲而動則為人心道心之發純¶
乎天理酬酢萬變其主自&KR0002;則雖動而未嘗不¶
静理為主而欲聽命湛然清明物不&KR0014;撓則雖¶
人而未嘗不天矣節齋之所以屬吾㬌辰者意¶
<pb:KR4d0306_SBCK_033-16a>¶
或在此故某也敢申言之¶
　　詹㬌辰四子名字說¶
詹㬌辰有子四人謁名於余予為命其長曰然¶
次曰煇又其次曰炎㓜曰炤㬌辰曰四子之名¶
敬聞命矣字雖旣冠之事然願豫有以教之俟¶
異時体而祝之也予謝不𫉬廼為之言曰夫火¶
之始然其光熒熒沃之則㓕煽之則盈(火有盈/實義見)¶
(揚雄/觧嘲)其在於人善端&KR0004;發廣而充之斯暢以逹¶
然之字宜曰充輝光之發積盛乃致釭以膏明¶
鼎以薪佛蓄徳之義篤實為先由美而大其序¶
<pb:KR4d0306_SBCK_033-16b>¶
亦然煇之字宜曰實兩火相儷其執孔炎陽亢¶
而極秪以為愆必嫓以水斯曰旣濟剛柔相資¶
繄徳之貴炎宜字之以濟赫赫大明旁燭萬理¶
爝火之㣲其照&KR0014;幾惟公則溥惟&KR0059;則偏以公¶
㓕&KR0059;廼識其全炤宜字之以公予聞古之祝辭¶
曰弃爾㓜志順爾成徳今我斯言維古是式爾¶
齡雖穉其豫戒之勉女問學敬女威儀因言思¶
義即名求實遹觀厥成期之異日¶
　　王去非字說¶
始予與九江王君為僚于金陵相好也君名遂¶
<pb:KR4d0306_SBCK_033-17a>¶
而字頴叔予疑焉鍾山之別余&KR0025;容語曰子之¶
學以顔曽自期者也而其字則有取於戰國䇿¶
士之談抑何名實之戾邪君曰此朋友之命而¶
非吾先人之意也其盍為我更之予謂因名以¶
制字因字以自儆則去非為宜盖遂之為言將¶
成而不可巳之謂也故曰遂事不諫然善焉而¶
遂之可也不善焉而亦遂之是耻過而作非也¶
予故曰去非為宜雖然是是非非之決豈必巳¶
形而後為趨舎㢤復之&KR0004;九曰不逺復無祗悔¶
元吉吾先聖以顔氏子為庻幾以其有不善未¶
<pb:KR4d0306_SBCK_033-17b>¶
嘗不知知之未嘗復行也異時因哀公之問又¶
以不貳過予之夫顔子之所謂不善豈有可指¶
之疵而所謂過者亦豈有可名之失毫芒之㣲¶
有動于中即渙焉氷釋矣此顔氏子所以幾於¶
聖與又嘗思之幾者動之㣲吉之先見者也是¶
則萌動之&KR0004;有吉而巳而先儒乃曰幾善惡何¶
㢤盖九物之始未有不善者也始焉弗察則反¶
善而為惡直一嘘吸間爾故君子之學必於其¶
幾而用力焉幾之未形敬以養之及其將形敬¶
以察之其惻𨼆邪其羞惡辭遜與是非邪此道¶
<pb:KR4d0306_SBCK_033-18a>¶
心之萌而易之所謂吉也推而逹之唯&KR0178;弗至¶
其可不遂之邪反是則為人心之動善之與惡¶
於是焉分是則遂其善者而去其不善者此正¶
吾用力之機也吾子以謂如何君曰然去是十¶
有五年而後&KR0014;筆之於牘為字王去非說¶
　　吴仲本字說¶
予之鄉友吳君少開豁有大志眎世俗迫隘&KR0002;¶
不&KR0085;巳容則&KR0099;然曰天地間物之最鉅者莫海¶
&KR0002;也遂以自名而舉于有司旣得之又屬余為¶
之字余曰子將以海自居乎抑將學而至于海¶
<pb:KR4d0306_SBCK_033-18b>¶
乎由前之說則子旣以大自&KR0085;矣予尚奚言由¶
後之說則子方務進而不巳也請以孟子源泉¶
混混之義為子告可乎吁水之&KR0014;流而不息以¶
至于海者以其有本也易曰山下出泉蒙夫山¶
者泉之本所積者厚則其流不窮不然則溝澮¶
之集其涸可立待爾故字子曰仲本子其循名¶
思義顓脩其所謂本者則於大也可幾矣不然¶
則好大而不為大予不為子願焉¶
　　俞深父字說¶
嚴陵俞氏子奫謁余更其名予曰是不必更也¶
<pb:KR4d0306_SBCK_033-19a>¶
昔人云奫泫澄深是則奫之為義可識矣今請¶
仍子之名而字之曰深父夫學者之於道非淺¶
易輕浮之可得也史稱&KR0045;子雲黙而好深湛之¶
思余取以為法焉故亦以字吾子¶
　　孫子陽字說¶
旴江孫君南謁字於予予語之曰四方一也而¶
古者聖人獨惟南之鄉豈非以至陽之所在乎¶
夫陽生於北盛於東至南而極矣陽不極不為¶
乾善不極不為君子易於陽之將進則引而伸¶
之於隂之將萌則距而塞之善治身者亦然改¶
<pb:KR4d0306_SBCK_033-19b>¶
過而遷善克巳而復禮皆進陽消隂之事也子¶
誠有意乎則願以子陽為子字嗚呼子陽其思¶
所以用力乎㢤子之鄉有南豐先生嘗字其學¶
者而警之曰子毋徒善其&KR0091;謂而巳僕請借以¶
為子規¶
　　陳子公字說¶
永嘉陳侯均以尊君之誼易今名且告于西山¶
傁眞某曰盍為之字予按字書均者平也等也¶
徧也周禮一書言均民均國者非一詩之刺尹¶
氏曰秉國之均不平謂何而吾先聖亦曰不患¶
<pb:KR4d0306_SBCK_033-20a>¶
寡而患不均也然則斯名之義大矣夫䖏物之¶
平視物之一及物之周三者天下之至善也雖¶
㣲聖賢疇不樂諸然世之人訖莫之&KR0014;者有以¶
賊之也賊之者何曰&KR0059;而巳爾是物也其萌財¶
鍼芒其害溢穹壌&KR0045;氏為我一毛弗&KR0162;白圭壑¶
鄰千里成淵職是故也昔之君子自事其心惟¶
日三省一或有是則猶去食根之蟊迸伏垣之¶
盜疾起而赴之不敢或後者以是物也穴吾靈¶
臺則欲勝而䘮仁利滋而毁義嶮𡾟横出焉得¶
而平町畦角立安得而一愛惡多&KR0302;又&KR0154;&KR0025;而¶
<pb:KR4d0306_SBCK_033-20b>¶
周徧邪故&KR0059;者衆慝之源而以公去&KR0059;者萬善¶
之本也吾子敏學而好脩且有志於及物者請¶
以子公為子字如何侯竦然曰此一字箴也願¶
幸而筆之於牘以為吾終身規予曰唯唯¶
　　&KR0073;說¶
大易三陳九卦而曰益徳之&KR0073;也夫益之所以¶
&KR0073;者何㢤見善則遷而衆善皆歸焉有過則改¶
而纎惡不存焉優游天理之中而無人欲之危¶
迫夫焉得不&KR0073;然聖人又言益長&KR0073;而不設譬¶
之苗稼然浸灌滋培日加益而不自知是之謂¶
<pb:KR4d0306_SBCK_033-21a>¶
長&KR0073;&KR0002;有設張造作之心則是揠苗而助長矣¶
何&KR0073;之云馬君伯華問&KR0073;說於𡊮子𡊮子語之¶
盡教之至而復以問予予謂伯華而&KR0014;充此心¶
夫焉往不&KR0073;故以所聞告之¶
　　劉嗣忠命名說¶
建陽劉君純以儒家子&KR0099;然有當世之志方盗¶
起汀樵全閩皆震動建陽宻接昭武人情尤憂¶
危君獨傾貲募壮士為扞衛鄉井計嘗一再與¶
賊戰剉其鋒昭武守王侯遂請于朝改宣教郎¶
知邵武縣時王師在汀劍諸盜次第平獨下瞿¶
<pb:KR4d0306_SBCK_033-21b>¶
&KR0018;固不服有司&KR0070;諭之無降意君不欲累王師¶
徑提所將兵擣賊巢㧞柵欲入㑹日且暮衆寡¶
弗敵死之招捕使以其事聞詔予一子官嗚呼¶
君雖死其義凛烈然猶生也世之異議者顧&KR0025;¶
而訾之謂其輕身以挑賊夫使當世之有官守¶
者人人&KR0014;重國事而輕其身人人&KR0014;不畏賊而¶
敢與之角區區蛇豕之群安&KR0014;長驅深入所至¶
如蹈空虚之境乎莫難於死而猶忍交喙以議¶
之其不與人爲善亦甚矣頼　朝廷清明崇奨¶
忠義録其子以官於是君之大節昭然暴白於¶
<pb:KR4d0306_SBCK_033-22a>¶
世君之子年雖㓜而風骨不凢盖必&KR0014;保其家¶
故為名之曰嗣忠使知勉焉紹定五年十一月¶
癸丑同郡眞某書¶
　箴¶
　　思誠箴(為陳&KR0002;虚作)¶
誠者天道本乎自然誠之者人以人合天曰天¶
與人其本則一云胡差殊盖累於物心為物誘¶
性逐情移天理之眞其存幾希豈惟與天邈不¶
相似形雖人斯實則物只皇皇上帝命我以人¶
我顧物之抑何弗仁維子思子深憫斯世指其¶
<pb:KR4d0306_SBCK_033-22b>¶
本源祛俗之蔽學問辨行統之以思擇善固執¶
惟日孜孜狂聖本同其忍自棄人十巳千弗至¶
弗巳雲披霧卷太虚湛然塵掃鏡空清光自全¶
曰人與天旣判復合渾焉一眞諸妄弗作孟氏¶
&KR0071;之命曰思誠更兩鉅賢其指益明大㢤思乎¶
作聖之本歸而求諸實近非逺¶
　　勿齋箴¶
箕子陳洪範五事曰貌言視聽思顔淵問仁夫¶
子旣告之以克己復禮為仁至問其目則又告¶
之曰非禮勿視非禮勿聽非禮勿言非禮勿動¶
<pb:KR4d0306_SBCK_033-23a>¶
而思不與焉何㢤某嘗聞之勿之為言禁止之¶
謂也耳目口躰因物而動非心為之主宰其孰¶
&KR0014;止之然則勿云者正指心而言也特學者弗¶
之察陳無競以勿名齋某請推演其義而為之¶
箴箴曰　天命之性得之者人人之有心其孰¶
不仁人而不仁曰為物役耳蕩於聲目眩於色¶
以言則肆以動則輕人欲放紛天理晦𡨕於焉¶
有道禮以為凖惟禮是繇匪禮勿徇曰禮伊何¶
理之當然不雜以人一循乎天勿之為言如防¶
止水孰其尸之曰心而巳聖言十六一字其機¶
<pb:KR4d0306_SBCK_033-23b>¶
機牙旣斡鈞石必随我乘我車駟馬交驟孰範¶
其驅維轡在手是以君子必正其心翼翼兢兢¶
不顯亦臨萬夫之屯一將之令霆鍧飈馳孰敢¶
奸命衆形役役統于心官外止弗流内守愈安¶
其道伊何所主者敬表裏相維動静俱正莠盡¶
苗長醅化醴醇方寸盎然無物不春惟勿一言¶
萬善自出念茲在茲其永無斁¶
　　夜氣箴¶
子盍觀夫冬之爲氣乎木歸其根蟄坯其封凝¶
然寂然不見兆朕而造化發育之妙實胚胎乎¶
<pb:KR4d0306_SBCK_033-24a>¶
其中蓋闔者闢之基正者元之本而艮所以為¶
物之始終夫一晝夜者三百六旬之積故冬為¶
四時之夜而夜乃一日之冬天壤之間羣動俱¶
閴窈乎如未判之鴻濛維人之身嚮晦宴息亦¶
當以造物而為宗必齋其心必肅其躬不敢弛¶
然自放於牀第之上使慢易非辟得以賊吾之¶
𠂻雖終日乾乾靡容一息之間㫁而昬㝠易忽¶
之際尤當致謹戒之功盖安其身所以為朝聽¶
晝訪之地而夜氣深厚則仁義之心亦浩乎其¶
不窮本旣立矣而又致察於事物周旋之頃敬¶
<pb:KR4d0306_SBCK_033-24b>¶
義夾持動静交養則人欲無𨻶之可入天理皦¶
乎其昭融然知及之而仁弗&KR0014;守之亦空言其¶
奚庸爰作葴以自砭常凛凛乎瘝恫¶
　頌¶
　　潭州復稅酒頌¶
嘉定十六年五月戊辰有　詔復潭州稅酒灋¶
守(臣)某拜手作頌以紀其實俾&KR0022;人父老咏歌¶
於無窮其詞曰¶
　　洞庭之南　衡嶽之麓　盤盤大都¶
　　維楚&KR0199;服　&KR0010;在元&KR1580;　帝命下臣¶
<pb:KR4d0306_SBCK_033-25a>¶
　　錫爾麾符　恵鮮我民　予闢四門¶
　　視聽無鬲　一夫傷嗟　&KR0002;在朕側¶
　　臣拜稽首　帝仁其天　奔赱奉承¶
　　敢或弗䖍　來說于郊　訪爾父老¶
　　女欲女言　女慼女告　昔豐且&KR0254;¶
　　曰維樂都　今瘠而瘁　曷其致諸¶
　　父老曰嗟　民瘼孔庻　&KR0002;時𣙜酤¶
　　斯患之鉅　為法穽民　莫如糟丘¶
　　欲措于安　維&KR0199;之由　廼案圖書¶
　　廼諏掾史　廼奏廼陳　請復其始¶
<pb:KR4d0306_SBCK_033-25b>¶
　　　昔在中興　舎榷而征　民既胥樂¶
　　　官維省刑　有臣棄疾　易征而𣙜¶
　　　正論盈&KR1161;　爭折其角　皇皇孝宗¶
　　　有詔赫然　曽是藩臣　廢置可顓¶
　　　藩臣為誰　前恭後丙　維利是漁¶
　　　罔顧君命　科調紛紜　徧于属州¶
　　　禁如牛毛　犯者愈稠　維帝命臣¶
　　　&KR0022;本是殖　臣不以聞　其辠當殛¶
　　　天子曰嘻　念彼逺人　其可爾奏¶
　　　往敷吾民　臣旣承命　斟酌損益¶
<pb:KR4d0306_SBCK_033-26a>¶
　　　爾俗所安　無改於昔　爾賦所入¶
　　　則惟其輕　維以便民　匪曰取&KR1151;¶
　　　爾有父母　孝養宜厚　&KR0010;時奉觴¶
　　　以介爾親夀　爾有宗族　&KR0002;弟&KR0002;昆¶
　　　獻酬交歡　愛敬斯存　爾飲于郷¶
　　　少長是序　銷其争心　復爾淳古¶
　　　維以成禮　勿&KR0071;以&KR0075;　苟湎且&KR0075;¶
　　　則匪太守之心　咏歌太和　沐浴膏澤¶
　　　於斯萬年　毋忘我　天子之徳¶
　　　作此頌詩　碣于通逵　維後牧臣¶
<pb:KR4d0306_SBCK_033-26b>¶
　　勿替引之¶
　銘¶
　　西齋銘¶
心誠求之父母之保赤子不忿不疾聖賢之待¶
頑民大&KR0268;平等佛菩薩之憫衆生深心惻怛大¶
醫王之救病者爲政者以是存心庶乎亡&KR0018;長¶
人之&KR0009;矣¶
　　虚舟銘¶
　　　余嘗喜誦荘子虚舟語長沙郡齋有小¶
　　　室名方舟欲易之未暇也𩀱井黄子廼¶
<pb:KR4d0306_SBCK_033-27a>¶
　　　以為名余忻然為作四言¶
萬斛之舟不楫不維浟浟長川縦其所之云誰¶
有舡適與之觸舟本何心奚怨奚讟徳人天逰¶
其中休休我無愛僧物自春秋雨露零零孰知¶
其徳雪霜凝凝豈曰予刻伯氏無尤季平見思¶
懐㢤兩賢心事可師紛紛小夫欲蔽&KR0059;窒森然¶
戈矛動與物敵涪翁有言吾誰踈親子令自名¶
豈其後人世塗漫漫濤激浪洶往安子行萬變¶
勿動¶
　　䝉齋銘(并序)¶
<pb:KR4d0306_SBCK_033-27b>¶
　　　桂陽史君張侯某以蒙名齋西山傁眞¶
　　　某&KR0145;果行育徳之義為之銘其辭曰¶
物盈兩間有萬其&KR0070;天理流行無一弗具維象¶
之顯理寓乎中反而求之皆切吾躬觀天之行¶
其敢遑息察地之𫝑亦厚於徳天人一體物我¶
一源驗之羲經厥指昭然卦之有蒙内險外止¶
止莫如山險莫如水&KR0154;不曰水而謂之泉濫觴¶
之&KR0004;其流㳙㳙其出之㣲&KR0002;未易逹其行之果¶
則不可遏有崇茲山潤澤所鍾維静而止出乃¶
不窮始焉一勺終則萬里問奚以然有本如是¶
<pb:KR4d0306_SBCK_033-28a>¶
是以君子取法于斯維義所在必勇于爲維行¶
有本繄徳焉出是滋是培其躰乃立静而養源¶
澄然一心動而敏行萬善畢陳厚化川流&KR0004;豈¶
二致溥愽淵泉其用弗匱於惟簡肅賚有此孫¶
揭名齋扉目擊道存養正於蒙奚必童穉終身¶
由之作聖之地¶
　　楮衾銘(示子志道)¶
楮君之先滕同厥宗麻源湛盧豈其分封粤有¶
智者創之爲&KR0083;傳聖賢心衣&KR0013;萬世巧者述之¶
製爲斯衾覆冐生人厥功亦深𦍤風怒號大雪¶
<pb:KR4d0306_SBCK_033-28b>¶
如席晝且難勝况於永夕豈無纎纊衣以厚繒¶
擁之髙眠可當嚴凝井地不行民俗多窶終&KR0010;¶
之厪弗給布絮一衾萬錢得之昌繇不有此君¶
凍者成丘我嘗評君蓋具四徳盎兮春温皜&KR0006;¶
雪白廉於自鬻樂於燠貧誰其似之君子之仁¶
我方窮時惟子與處豈如弁髦而忍棄女不㰱¶
而盟偕之終身且將傳之于萬子孫咨爾小子¶
惟素可寳敝緼是慚豈曰志道奢不可縦欲不¶
可窮去華務實前哲所同以侈致䘮何羡乎季¶
倫之錦障以徳見欽何陋乎温公之布衾忲心¶
<pb:KR4d0306_SBCK_033-29a>¶
一開其流&KR0154;巳獸攫狼吞寔自兹始故曰儉者¶
廉之本廉者行之先吁嗟汝曹可不勉旃¶
　　絅齋銘(為東巖王次㸃作)¶
衣錦絅衣裳錦褧裳有美于中而弗自章云胡¶
昔人&KR0002;是其晦為巳之功無與乎外懔焉戒&KR0357;¶
于𨼆于㣲我欲亡愧匪蘄人知充實光輝其積¶
莫揜而我之心惟一韜歛細人有善汲汲暴&KR0045;¶
敝緼中閟文錦外張孰知聖門回愚參魯樸兮¶
&KR0002;無至美森具中庸之末凢八引詩聲臭泯然¶
繇此其基淵乎㫖㢤聖學之妙入徳之門曰惟¶
<pb:KR4d0306_SBCK_033-29b>¶
至要猗歟王子日䖏此齋益深益㣲古人與偕¶
　　敬義齋銘¶
惟坤六二其徳直方君子體之為道有常内而¶
立心曰直是貴惟敬則直不偏以陂外而制事¶
曰方是宜惟義則方各當其施曰敬伊何惟主¶
乎一凛然自持神明在側曰義伊何惟理是循¶
利害之&KR0059;罔汩其真静而存養中則有主動而¶
酬酢莫不中矩大㢤敬乎一心之坊至㢤義乎¶
萬事之綱敬義夾持不二不忒表裏洞然上逹¶
天徳昔有哲王師保是詢丹書有訓西靣以陳¶
<pb:KR4d0306_SBCK_033-30a>¶
敬與怠分義與欲對一長一消禍福斯在怠心¶
之萌闒焉沈昏欲心之熾蕩兮狂奔推此二端¶
敗徳之賊必壮乃猶如敵斯克怠欲旣泯敬義¶
斯存直方以大恊徳于坤一念少差眡此齋扁¶
嚴師在前永詔無倦¶
　賛¶
　　自賛¶
莫𥬇頺顔蹙額只堪短棹扁舟明月一輪如水¶
問君還觧傳不¶
　　𡊮廣㣲眞賛¶
<pb:KR4d0306_SBCK_033-30b>¶
# SB1_1278-117.png
# page missing
<pb:KR4d0306_SBCK_033-30b>¶
