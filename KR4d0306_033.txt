# -*- mode: mandoku-view -*-
#+TITLE: 西山文集
#+DATE: 2015-09-23 10:24:25
#+PROPERTY: JUAN 33


㣲月堕西嶺燦然衆星光明河斜未落斗柄低¶復昂
　感此南北極樞軸遥相當太一有常居仰¶瞻獨煌煌
　中天照四國三辰環侍旁人心要如¶此寂感無邊方¶
　友人詹兄名樞求字字以景辰盖北辰者¶天之樞也
　天之轉運無窮而樞常不動心¶之應物無方而所以
　為感者實有似乎此¶故以景辰命之詹兄其有以景
　乎此也今¶以文公先生所作感興中一篇貽之云嘉¶
　定庚辰孟秋下弦日淵書<md:KR4d0306_SBCK_033-15b>¶
<pb:KR4d0306_WYG_033-17b>
　<md:KR4d0306_SBCK_033-16a>¶　　詹景辰四子名字説¶
詹景辰有子四人謁名於余予為命其長曰然¶次曰煇
又其次曰炎㓜曰炤景辰曰四子之名¶敬聞命矣字雖
既冠之事然願豫有以教之俟¶異時體而祝之也予謝
不獲乃為之言曰夫火¶之始然其光熒熒沃之則滅煽
之則盈(火有盈實義/見¶揚雄解嘲)其在於人善端初發廣而充之斯
暢以達¶然之字宜曰充輝光之發積盛乃致釭以膏
明¶鼎以薪沸蓄徳之義篤實為先由美而大其序<md:KR4d0306_SBCK_033-16b>¶亦然
<pb:KR4d0306_WYG_033-18a>
煇之字宜曰實兩火相儷其埶孔炎陽亢¶而極祗以為
愆必嫓以水斯曰既濟剛柔相資¶繫徳之貴炎宜字之
以濟赫赫大明旁燭萬理¶爝火之㣲其照能幾惟公則
溥惟私則偏以公¶滅私廼識其全炤宜字之以公予聞
古之祝辭¶曰棄爾㓜志順爾成徳今我斯言維古是式
爾¶齡雖穉其豫戒之勉女學問敬女威儀因言思¶義即
名求實遹觀厥成期之異日¶
　　　王去非字説
<pb:KR4d0306_WYG_033-18b>
始予與九江王君為僚于金陵相好也君名遂<md:KR4d0306_SBCK_033-17a>¶而字頴
叔予疑焉鍾山之别余從容語曰子之¶學以顔曾自期
者也而其字則有取於戰國策¶士之談抑何名實之戾
邪君曰此朋友之命而¶非吾先人之意也其盍為我更
之予謂因名以¶制字因字以自儆則去非為宜盖遂之
為言將¶成而不可已之謂也故曰遂事不諫然善焉而¶
遂之可也不善焉而亦遂之是恥過而作非也¶予故曰
去非為宜雖然是是非非之决豈必已¶行而後為趨舍
<pb:KR4d0306_WYG_033-19a>
哉復之初九曰不逺復無祗悔¶元吉吾先聖以顔氏子
為庶㡬以其有不善未<md:KR4d0306_SBCK_033-17b>¶嘗不知知之未嘗復行也異時
因哀公之問又¶以不貳過予之夫顔子之所謂不善豈
有可指¶之疵而所謂過者亦豈有可名之失毫芒之㣲¶
有動于中即渙焉氷釋矣此顔氏子所以幾於¶聖與又
嘗思之幾者動之㣲吉之先見者也是¶則萌動之初有
吉而已而先儒乃曰幾善惡何¶哉盖凡物之始未有不
善者也始焉弗察則反¶善而為惡直一嘘吸間耳故君
<pb:KR4d0306_WYG_033-19b>
子之學必於其¶幾而用力焉幾之未形敬以養之及其
將形敬¶以察之其惻隠邪其羞惡辭遜與是非邪此道<md:KR4d0306_SBCK_033-18a>¶心之萌而易之所謂吉也推而達之唯恐弗至¶其可不
遂之邪反是則為人心之動善之與惡¶於是焉分是則
遂其善者而去其不善者此正¶吾用力之機也吾子以
謂如何君曰然去是十¶有五年而後能筆之於牘為字
王去非説¶
　　　吳仲本字説
<pb:KR4d0306_WYG_033-20a>
予之鄉友吳君少開豁有大志眎世俗廹隘若¶不足已
容則慨然曰天地間物之最鉅者莫海¶若也遂以自名
而舉於有司既得之又屬余為¶之字余曰子將以海自
居乎抑將學而至於海<md:KR4d0306_SBCK_033-18b>¶乎由前之説則子既以大自足
矣予尚奚言由¶後之説則子方務進而不已也請以孟
子源泉¶混混之義為子告可乎吁水之能流而不息以¶
至于海者以其有本也易曰山下出泉䝉夫山¶者泉之
本所積者厚則其流不窮不然則溝澮¶之集其涸可立
<pb:KR4d0306_WYG_033-20b>
待耳故字子曰仲本子其循名¶思義顓修其所謂本者
則於大也可幾矣不然¶則好大而不為大予不為子願
焉¶
　　　俞深父字説¶
嚴陵俞氏子奫謁余更其名予曰是不必更也<md:KR4d0306_SBCK_033-19a>¶昔人云
奫泫澄深是則奫之為義可識矣今請¶仍子之名而字
之曰深父夫學者之於道非淺¶易輕浮之可得也史稱
揚子雲黙而好深湛之¶思余取以為法焉故亦以字吾
<pb:KR4d0306_WYG_033-21a>
子¶
　　　孫子陽字説¶
盱江孫君南謁字於予予語之曰四方一也而¶古者聖
人獨惟南之鄉豈非以至陽之所在乎¶夫陽生於北盛
於東至南而極矣陽不極不為¶乾善不極不為君子易
於陽之將進則引而伸¶之於隂之將萌則距而塞之善
治身者亦然改<md:KR4d0306_SBCK_033-19b>¶過而遷善克己而復禮皆進陽消隂之
事也子¶誠有意乎則願以子陽為子字嗚呼子陽其思
<pb:KR4d0306_WYG_033-21b>
所以用力乎哉子之鄉有南豐先生嘗字其學¶者而警
之曰子毋徒善其稱謂而已僕請借以¶為子規¶
　　　陳子公字説¶
永嘉陳侯均以尊君之詣易今名且告于西山¶傁真某
曰盍為之字予按字書均者平也等也¶徧也周禮一書
言均民均國者非一詩之刺尹¶氏曰秉國之鈞不平謂
何而吾先聖亦曰不患<md:KR4d0306_SBCK_033-20a>¶寡而患不均也然則斯名之義
大矣夫處物之¶平視物之一及物之周三者天下之至
<pb:KR4d0306_WYG_033-22a>
善也雖¶㣲聖賢疇不樂諸然世之人訖莫之能者有以¶
賊之也賊之者何曰私而已爾是物也其萌財¶鍼芒其
害溢穹壤楊氏為我一毛弗捐白圭壑¶鄰千里成淵職
是故也昔之君子自事其心惟¶日三省一或有是則猶
去食根之蟊迸伏垣之¶盗疾起而赴之不敢或後者以
是物也冗吾靈¶臺則欲勝而䘮仁利滋而毁義嶮𡾟横
出焉得¶而平町畦角立安得而一愛惡多岐又曷從而<md:KR4d0306_SBCK_033-20b>¶周徧邪故私者衆慝之源而以公去私者萬善¶之本也
<pb:KR4d0306_WYG_033-22b>
吾子敏學而好修且有志於及物者請¶以子公為子字
如何竦然曰此一字箴也願¶幸而筆之於牘以為吾終
身規予曰唯唯¶
　　　裕¶説
大易三陳九卦而曰益徳之裕也夫益之所以¶裕者何
哉見善則遷而衆善皆歸焉有過則改¶而纎惡不存焉
優游天理之中而無人欲之危¶廹夫焉得不裕然聖人又
言益長裕而不設譬¶之苖稼然浸灌滋培日加益而
<pb:KR4d0306_WYG_033-23a>
不自知是之謂<md:KR4d0306_SBCK_033-21a>¶長裕若有沒張造作之心則是揠苗而
助長矣¶何裕之云馬君伯華問裕説於袁子袁子語之¶
盡教之至而復以問予予謂伯華而能充此心¶夫焉往
不裕故以所聞教之¶
　　　劉嗣忠命名説¶
建陽劉君純以儒家子慨然有當世之志方盗¶起汀樵
全閩皆震動建陽宻接昭武人情尤憂¶危君獨傾貲募
壯士為扞衛鄉井計嘗一再與¶賊戰剉其鋒昭武守王
<pb:KR4d0306_WYG_033-23b>
遂請于朝改宣教郎¶知邵武縣時王師在汀劍諸盗次
苐平獨下瞿<md:KR4d0306_SBCK_033-21b>¶負固不服有司數諭之無降意君不欲累
王師¶徑提所將兵擣賊巢抜柵欲入㑹日且暮衆寡¶弗
敵死之招捕使以其事聞詔予一子官嗚呼¶君雖死其
義烈凛然猶生也世之異議者顧從¶而訾之謂其輕身
以挑賊夫使當世之有官守¶者人人能重國事而輕其
身人人能不畏賊而¶敢與之角區區蛇豕之羣安能長
驅深入所至¶如蹈空虗之境乎莫難於死而猶忍交喙
<pb:KR4d0306_WYG_033-24a>
以議¶之其不與人為善亦甚矣賴朝廷清明崇奬¶忠義
録其子以官於是君之大節昭然暴白於<md:KR4d0306_SBCK_033-22a>¶世君之嗣子
年雖㓜而風骨不凡盖必能保其家¶故為名之曰嗣忠
使知勉焉紹定五年十一月¶癸丑同郡真某書¶
　　箴¶
　　　思誠箴¶
誠者天道本乎自然誠之者人以人合天曰天¶與人其
本則一云胡差殊盖累於物心為物誘¶性逐情移天理
<pb:KR4d0306_WYG_033-24b>
之真其存幾希豈惟與天邈不¶相似形雖人斯實則物
只皇皇上帝命我以人¶我顧物之抑何弗仁維子思子
深憫斯世指其<md:KR4d0306_SBCK_033-22b>¶本源祛俗之蔽學問辨行統之以思擇
善固執¶惟日孜孜狂聖本同其忍自棄人十已千弗至¶
弗已雲披霧巻太虗湛然塵掃鏡空清光自全¶曰人與
天既判復合渾焉一真諸妄弗作孟氏¶繼之命曰思誠
更兩鉅賢其指益明大哉思乎¶作聖之本歸而求諸實
近非逺
<pb:KR4d0306_WYG_033-25a>
　　　勿齋箴¶
箕子陳洪範五事曰貌言視聽思顔淵問仁夫¶子既告
之以克己復禮為仁至問其目則又告¶之曰非禮勿視
非禮勿聽非禮勿言非禮勿動<md:KR4d0306_SBCK_033-23a>¶而思不與焉何哉某嘗聞
之勿之為言禁止之¶謂也耳目口體因物而動非心為
之主宰其孰¶能止之然則勿云者正指心而言也特學
者弗¶之察陳無競以勿名齋某請推演其義而為之¶箴
箴曰天命之性得之者人人之有心其孰¶不仁人而不
<pb:KR4d0306_WYG_033-25b>
仁曰為物役耳蕩於聲目眩於色¶以言則肆以動則輕
人欲放紛天理晦𡨕於焉¶有道禮以為凖惟禮是由匪
禮勿徇曰禮伊何¶理之當然不雜以人一循乎天勿之
為言如防¶止水孰其尸之曰心而已聖言十六一字其
機<md:KR4d0306_SBCK_033-23b>¶萌牙既幹鈞石必隨我乘我車駟馬交驟孰範¶其驅
維轡在手是以君子必正其心翼翼兢兢¶不顯亦臨萬
夫之屯一將之令霆鍧飈馳孰敢¶奸命衆形役役統于
心官外止弗流内守愈安¶其道伊何所主者敬表裏相
<pb:KR4d0306_WYG_033-26a>
維動静俱正莠盡¶苖長醅化醴醇方寸盎然無物不春
惟勿一言¶萬善自出念兹在兹其永無斁¶
　　　夜氣箴¶
子盍觀夫冬之為氣乎木歸其根蟄坏其封凝¶然寂然
不見兆朕而造化發育之妙實胚胎乎<md:KR4d0306_SBCK_033-24a>¶其中盖闔者闢
之基貞者元之本而艮所以為¶物之始終夫一晝夜者
三百六旬之積故冬為¶四時之夜而夜乃一日之冬天
壤之間羣動俱¶閴窈乎如未判之鴻濛維人之身嚮晦
<pb:KR4d0306_WYG_033-26b>
宴息亦¶當以造物而為宗必齋其心必肅其躬不敢弛¶
然自放於牀笫之上使慢易非辟得以賊吾之¶衷雖終
日乾乾靡容不息之間斷而昏冥易忽¶之際尤當致謹
戒之功盖安其身所以為朝聽¶晝訪之地而夜氣深厚
則仁義之心亦浩乎其¶不窮本既立矣而又致察於事
物周旋之頃敬<md:KR4d0306_SBCK_033-24b>¶義夾持動静交養則人欲無隙之可入
天理皦¶乎其昭融然知及之而仁弗能守之亦空言其¶
奚容爰作箴以自砭常凛凛乎瘝恫
<pb:KR4d0306_WYG_033-27a>
　　頌¶
　　　潭州復税酒頌¶
嘉定十六年五月戊辰有詔復潭州税酒法¶守臣某拜
手作頌以紀其實俾邦人父老咏歌¶於無窮其詞曰¶
　洞庭之南　衡嶽之麓　盤盤大都¶　維楚舊服
　歳在元黓　帝命下臣<md:KR4d0306_SBCK_033-25a>¶　錫爾麾符　惠鮮我民
　予闢四門¶　視聽無隔　一夫傷嗟　若在朕側¶
　臣拜稽首　帝仁其天　奔走奉承¶　敢或弗䖍
<pb:KR4d0306_WYG_033-27b>
　來説于郊　訪爾父老¶　女欲女言　女慼女告
　昔豐且腴¶　曰維樂都　今瘠而瘁　曷其致諸¶
　父老曰嗟　民瘼孔庶　若時𣙜酤¶　斯患之鉅
　為法穽民　莫如糟丘¶　欲措于安　維舊之由
　廼案圖書¶　廼諏掾史　廼奏廼陳　請復其始<md:KR4d0306_SBCK_033-25b>¶　昔在中興　舍𣙜而征　民既胥樂¶　官維省刑
　有臣棄疾　易征而𣙜¶　正論盈庭　争折其角
　皇皇孝宗¶　有詔赫然　曾是藩臣　廢置可顓
<pb:KR4d0306_WYG_033-28a>
　藩臣為誰　前恭後丙　維利是漁¶　罔顧君命
　科調紛紜　徧于属州¶　禁如牛毛　犯者愈稠
　維帝命臣¶　邦本是殖　臣不以聞　其辠當極¶
　天子曰嘻　念彼逺人　其可爾奏¶　往敷吾民
　臣既承命　斟酌損益<md:KR4d0306_SBCK_033-26a>¶　爾俗所安　無改於昔
　爾賦所入¶　則惟其輕　維以便民　匪曰取贏¶
　爾有父母　孝養宜厚　歳時奉觴¶　介爾親夀
　爾有宗族　若弟若昆¶　獻酬交歡　愛敬斯存
<pb:KR4d0306_WYG_033-28b>
　爾飲于鄉¶　少長是序　銷其爭心　復爾淳古¶
　維以成禮　勿繼以淫　茍湎且淫¶　則非守心
　游泳太和　沐浴膏澤¶　於萬斯年　毋忘帝徳¶
　作為頌詩　碣于道逵　維後時臣<md:KR4d0306_SBCK_033-26b>¶　勿替引之¶
　有尊在衢　行者斯止　言歌既醉　永繹厥㫖
　　銘¶
　　　西齋銘¶
心誠求之父母之保赤子不忿不疾聖賢之待¶頑民大
<pb:KR4d0306_WYG_033-29a>
慈平等佛菩薩之憫衆生深心惻怛大¶醫王之救病者
為政者以是存心庶乎無負長¶人之寄矣¶
　　　虗舟銘¶(并序/)
　　　　余嘗喜誦莊子虗舟語長沙郡齋有小¶室名
　　　　方舟欲易之未暇也雙井黄子廼<md:KR4d0306_SBCK_033-27a>¶以為名余
　　　　忻然為作四言¶
萬斛之舟不楫不維浟浟長川縱其所之云誰¶有舡適
與之觸舟本何心奚怨奚讟徳人天逰¶其中休休我無
<pb:KR4d0306_WYG_033-29b>
愛憎物自春秋雨露零零孰知¶其徳雪霜凝凝豈曰予
刻伯氏無尤季平見思¶懐哉兩賢心事可師紛紛小夫
欲蔽私窒森然¶戈矛動與物敵涪翁有言吾誰疎親子
令自名¶豈其後人世途漫漫濤激浪洶往安子行萬變¶
勿動¶
　　　䝉齋銘(并序/)<md:KR4d0306_SBCK_033-27b>¶　　　　桂陽史君張侯某以䝉名齋西山傁真¶某取
　　　　果行育徳之義為之銘其辭曰
<pb:KR4d0306_WYG_033-30a>
物盈兩間有萬其數天理流行無一弗具維象¶之顯理
寓乎中反而求之皆切吾躬觀天之行¶其敢遑息察地
之勢亦厚於徳天人一體物我¶一源驗之羲經厥指昭
然卦之有䝉内險外止¶止莫如山險莫如水曷不曰水
而謂之泉濫觴¶之初其流涓涓其出之㣲若未易達其
行之果¶則不可遏有崇兹山潤澤所鍾維静而止出乃¶
不窮始焉一勺終則萬里問奚以然有本如是<md:KR4d0306_SBCK_033-28a>¶是以君
子取法于斯維義所在必勇于為維行¶有本繫徳焉出
<pb:KR4d0306_WYG_033-30b>
是滋是培其體乃立静而養源¶澄然一心動而敏行萬
善畢陳厚化川流初豈¶二致溥博淵泉其用弗匱於惟
簡肅賚有此孫¶掲名齋扉目擊道存養正於䝉奚必童
穉終身¶由之作聖之地¶
　　　楮衾銘(示子/志道)¶
楮君之先滕同厥宗麻源湛盧豈其分封粤有¶智者創
之為紙傳聖賢心衣被萬世巧者述之¶製為斯衾覆冒
生人厥功亦深朔風怒號大雪<md:KR4d0306_SBCK_033-28b>¶如席晝且難勝况於永
<pb:KR4d0306_WYG_033-31a>
夕豈無纎纊衣以厚繒¶擁之髙眠可當嚴凝井地不行
民俗所窶終歳¶之厪弗給布絮一衾萬錢得之曷繇不
有此君¶凍者成丘我嘗評君盖具四徳盎兮春温皜兮¶
雪白亷於自鬻樂於燠貧誰其似之君子之仁¶我方窮
時惟子與處豈如弁髦而忍棄女不㰱¶而盟偕之終身
且將傳之于萬子孫咨爾小子¶惟素可寳敝緼是慚豈
曰志道奢不可縱欲不¶可窮去華務實前哲所同以侈
致䘮何羡乎季¶倫之錦障以徳見欽何陋乎温公之布
<pb:KR4d0306_WYG_033-31b>
衾忲心<md:KR4d0306_SBCK_033-29a>¶一開其流曷已獸攫狼吞實自兹始故曰儉者¶
亷之本亷者行之先吁嗟汝曹可不勉㫋¶
　　　絅齋銘(為東巖王/次㸃作)¶
衣錦絅衣裳錦褧裳有美于中而弗自章云胡¶昔人若
是其晦為已之功無與乎外凛焉戒惕¶于隠于㣲我欲
亡愧匪蘄人知充實光輝其積¶莫揜而我之心惟一韜
斂細人有善汲汲暴揚¶敝緼中閟文錦外張孰知聖門
囘愚參魯樸兮¶若無至美森具中庸之末凡八引詩聲
<pb:KR4d0306_WYG_033-32a>
臭冺然¶繇此其基淵乎旨哉聖學之妙入徳之門曰惟<md:KR4d0306_SBCK_033-29b>¶至要猗歟王子日處此齋益深益㣲古人與偕¶
　　　敬義齋銘¶
惟坤六二其徳直方君子體之為道有常内而¶立心曰
直是貴惟敬則直不偏以陂外而制事¶曰方是宜惟義
則方各當其施曰敬伊何惟主¶乎一凛然自持神明在
側曰義伊何惟理是循¶利害之私罔汩其真静而存養
中則有主動而¶酬酢莫不中矩大哉敬乎一心之坊至
<pb:KR4d0306_WYG_033-32b>
哉義乎¶萬事之綱敬義夾持不二不忒表裏洞然上達¶
天徳昔有哲王師保是詢丹書有訓西面以陳<md:KR4d0306_SBCK_033-30a>¶敬與怠
分義與欲對一長一消禍福斯在怠心¶之萌闒焉沈昏
欲心之熾蕩兮狂奔惟此二端¶敗徳之賊必壯乃猶如
敵斯克怠欲既冺敬義¶斯存直方以大協徳于坤一念
少差視此齋扁¶嚴師在前永詔無倦¶
　　賛¶
　　　自賛
<pb:KR4d0306_WYG_033-33a>
莫笑頺顔蹙額只堪短棹扁舟明月一輪如水¶問君還
解傳不¶
　　　袁廣㣲真賛<md:KR4d0306_SBCK_033-30b>¶傳<md:KR4d0306_SBCK_034-1a>¶絜齋心得慈湖髓方寸虗明燭千里是為鄮山子袁
子
　
　
　
<pb:KR4d0306_WYG_033-33b>
　
　
　
　
　
　
　
　西山文集巻三十三

<pb:KR4d0306_WYG_034-1a>
欽定四庫全書
　西山
