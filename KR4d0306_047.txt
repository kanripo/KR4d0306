# -*- mode: mandoku-view; -*-
#+TITLE: 西山先生眞文忠公文集
#+DATE: 2015-09-11 14:15:59.491913
#+PROPERTY: ID KR4d0306
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 47
#+PROPERTY: FILE SB04n0512-047西山先生眞文忠公文集-卷第四十七.
<pb:KR4d0306_SBCK_047-1a>¶
西山先生眞文忠公文集卷弟四十七¶
　行状¶
　　𩔰謨閣學士致仕贈龍圖閣學士開府𡊮¶
　　公行状¶
　　　本貫慶元府鄞縣¶
　　　　曽祖灼左朝議大夫尚書倉部郎中¶
　　　　妣石氏封恭人¶
　　　　祖悃贈朝奉郎¶
　　　　妣林氏贈安人¶
　　　　父文贈通議大夫¶
<pb:KR4d0306_SBCK_047-1b>¶
　　　　妣戴氏贈淑人¶
公諱爕字和叔姓𡊮氏其先出有虞媯姓春秋¶
時陳大夫濤塗始見于經兩漢之世最稱賢者¶
曰愽士固司徒安晋宋迄唐人物相望至我朝¶
而四明𡊮氏浸𩔰其譜録可考者府君謐生本¶
州助教志志生贈太中大夫斐斐生左朝奉大¶
夫知處州贈光禄大夫轂博極群書登嘉祐弟¶
嘗通判杭州蘇文忠公爲守譚論賡酧相得&KR0134;¶
甚公之髙大父也𡊮氏世學源流于此倉部登¶
元祐弟嘗守婺時蔡氏顓國其黨曹宗者横于¶
<pb:KR4d0306_SBCK_047-2a>¶
一州倉部以法誅之入對徽皇以清心省事安¶
不忘危為獻至朝奉通議皆以篤厚醇實稱¶
于鄉戴淑人亦愽覧圖史如古烈女生四子公¶
其仲也公端粹專静得之於天生&KR0070;月乳媪寘¶
槃水其前玩視終晷夜臥常醒然逹旦五六&KR0010;¶
讀書数過&KR0186;成誦少長讀東漢黨錮𫝊拊編太¶
息以名節自期乾道&KR0004;入太學陸先生九齡為¶
學録公望其徳容睟盎肅然起敬亟親炙之而¶
同里之賢如沈公煥楊公簡舒公璘亦皆聚于¶
學朝夕以道義相切磨器業日益充大平居荘¶
<pb:KR4d0306_SBCK_047-2b>¶
敬自將為同舎所嚴憚曁升前廊範物以躬處¶
事有法士益推服淳熈辛丑第進士孝宗在御¶
乆責治切有&KR0134;公對䇿宜謂大體巳正當堅忍¶
以俟其成公不謂然直以意對具言大體未正¶
與所當更張者以是僅得丙科而言堅忍者竟¶
為舉首公以舎選當得教官丞相史忠定公勉¶
以姑為一尉遂注江隂是&KR0010;忠定薦士十有五¶
人公在選中有㫖審察公曰始仕而召可乎遲¶
次累年授生徒以供菽水江隂故兩尉&KR0006;兵合¶
二百人後獨置一尉&KR0211;兵亦多虚額公至盡補¶
<pb:KR4d0306_SBCK_047-3a>¶
之葺亭教射躬自按閱其勇銳善緝盗者遇之¶
加&KR0278;盗&KR0186;立𫉬&KR0004;弓兵散處閭巷至是始為營¶
紀律肅整如軍伍尉舎旁有黃田港民居素稠¶
宻公以保伍法部分之因寓火政浙西大饑提¶
舉常平羅公點妙選僚吏分任振䘏事而就以¶
江隂屬公公謂經理田野之政自一保始毎保¶
畫一圖凢田疇山水道路橋梁寺&KR0026;之屬靡不¶
登載而以民居分布其間某治某業丁口老㓜¶
凢幾悉附見之合諸保為一都之圖合諸都為¶
一鄉之圖又合諸鄉為一縣之圖可以正疆界¶
<pb:KR4d0306_SBCK_047-3b>¶
可以稽户口可以起徒役可以備姦偷凢按征¶
發争訟追胥之事披圖一見可决在田野為保¶
社在軍旅為伍法韓信多多益辦用是故也公¶
首以此為荒政之要由是民被實恵而欺偽者¶
無所容訖事羅公薦于朝有㫖陞擢旣又循兩¶
資終更入都周丞相謂當處公班列少湏三月¶
其可公曰遲遲以待内除非吾志也且親老得¶
便養&KR0085;矣即&KR0556;㳂海制屬以歸紹熈&KR0004;衆正在¶
廷而公連遭内外艱未及用寧宗嗣位始以太¶
學正召然侍講朱公及諸名儒巳次第去國矣¶
<pb:KR4d0306_SBCK_047-4a>¶
未幾趙丞相罷公知必不為時所容然猶晨入¶
學延見生徒啇&KR0192;理道或謂諸生多上書議斥¶
時事不當誘進公不為變迄以此論罷自是偽¶
學之禁興而正人無容&KR0085;地矣公貧甚退處㤗¶
然乆之得浙東帥屬𠕅為福建常平屬官嘗言¶
職分無大小皆當自竭非求人知滯訟如山窮¶
日夜繙閱凢所予奪無𠕅愬者改秩通判贑州¶
未上㑹開橲邊事作兩淮大震优公謂海道通¶
山東宜謹備而内地盗賊尤不可不務防趙尚¶
書善堅帥㳂海請公攝參議官後帥𫝊公伯成¶
<pb:KR4d0306_SBCK_047-4b>¶
因之公為言備禦大畧及團結鄉兵事宜𫝊公¶
壹以相屬公周眡屬邑所至按閱井井有倫嘉¶
定&KR0004;元天子旣誅權臣盡起當世鴻碩召公為¶
宗正簿樞宻院編修官權考功郎遷丞奉常時¶
諸賢雖收召而鯁直者罕見親二年春因對言¶
曰陛下&KR0130;位之&KR0004;委任賢相正士鱗集于朝人¶
情翕然以為太平可致而欲竊威權者&KR0025;旁睨¶
之彭龜年逆知其必亂天下因對𩔰言其姦陛¶
下竦然開納然龜年&KR0071;以罪去而權臣根㩀自¶
若群邪和之排斥善類積而至於無故興師幾¶
<pb:KR4d0306_SBCK_047-5a>¶
危社稷嚮若陛下篤信龜年折於萌蘖之&KR0004;豈¶
至是㢤正人端士今不爲乏惟陛下所用耳書¶
曰有言逆于汝心必求諸道往者龜年所進合¶
於道之言也今日復有指陳闕失盡心無𨼆者¶
即龜年之言也陛下追思龜年盖嘗臨朝太息¶
曰斯人猶在必大用之固巳深知龜年之忠矣¶
陛下此時之心即二帝三王敬賢納諫之心也¶
常存此心急聞剴切之言崇奨朴直之士若龜¶
年之效忠者接踵而至矣一龜年雖沒衆龜年¶
&KR0071;進何憂天下之不治㢤是&KR0010;都民艱食公又¶
<pb:KR4d0306_SBCK_047-5b>¶
言古者制國用量入爲出今當饑饉艱危之時¶
惟有裁節冗費自乗輿服御至百司庻府無所¶
不節以爲施恵之具或可以濟又論軍兵虚籍¶
宜用孝宗奨邵宏淵故事凢軍帥有&KR0014;以姦蠹¶
来上者褒寵之不然者擯絀之軍費省則民食¶
寛矣因言用度當節或&KR0178;有傷國體然民者&KR0022;¶
之本以&KR0022;本之故少虧國體未害也上皆嘉納¶
之而公請外甚力知江州屬&KR0010;不登公請于朝¶
貸椿管錢九萬緡爲糴本告糴旁郡計口以糶¶
循環相因市直頓平郡仰征稅以給公謂薄征¶
<pb:KR4d0306_SBCK_047-6a>¶
所以来啇旅益損稅額擇僚吏以董之舳艫相¶
銜無苛取無濡&KR0468;至者大恱又謂周官弊餘居¶
九賦之末亦&KR0085;用一端也於是窒渗漏稽餘羡¶
用頼無乏郡治有亭扁以節愛凢非奉禀之正¶
者皆不取簡燕㳺削交餽至事關風教恵養則¶
汲汲為之大學官創福田院居𠕅&KR0010;畧計經用¶
之餘緡錢猶二十七萬郡當大江之衝而城堞¶
不治因請悉舉為版築費報可朝廷患堵多錢¶
少令㳂江八郡通用鐡錢𠡠榜下九江公曰此¶
令　出銅錢將益閉藏姑緩掲榜何力言之俄¶
<pb:KR4d0306_SBCK_047-6b>¶
聞金陵以鐡錢二當銅錢一咸謂不便而朝廷¶
亦弗果行人服公之先見公毎謂牧守兼兵民¶
之&KR0009;訓習師旅所不可後种世衡教射法可行¶
始至大閱以銀為的中者給之竟日無一焉乃¶
合卒伍時按試第其能以賞自是中者如櫛破¶
的常&KR0070;十峒㓂䲭張上命副都統劉元𪔂提兵¶
討捕公問何以平賊元𪔂銳欲殄㓕而實無必¶
勝䇿公告之曰諸峝崖谷峻險若輕入其阻未¶
易得志不如以重兵壓之勿與争&KR0289;而待其弊¶
元𪔂&KR0025;公言按兵南安不與賊角来則禦之而¶
<pb:KR4d0306_SBCK_047-7a>¶
賊果降提舉江西常平權𨺚興府事㑹朝廷新¶
易楮幣分遣中都官出使諸道察不如詔者帥¶
守奉承過當稍損厥直者即寘于辟公知上意¶
本以捄弊而非欲毒民因王君棐衘命至為請¶
言之後兩月至臨川則聞官吏競為發擿黥流¶
之罪日報公歎曰吾可不為明主一言乎即上¶
章具論官吏以刻核之心行苛暴之政刑罰不¶
中民無所措手&KR0085;&KR0022;本朘削深為國家憂願詔¶
&KR0101;司郡守奉行寛大俄以都官郎召時更化六¶
年而頺綱未舉宿弊猶在上方恭巳仰成公言¶
<pb:KR4d0306_SBCK_047-7b>¶
古者大有為之君所以根源治道者一言以蔽¶
之曰此心之精神而巳心之精神洞徹無間九¶
州四海靡所不燭故書曰光&KR0013;四表格于上下¶
又曰帝光天之下二帝之精神也曰明明我祖¶
萬&KR0022;之君徳日新宣重光三王之精神也二帝¶
三王終日乾乾自强不息故能全此精神照臨¶
天下至于今仰之陛下雖有仁心仁聞而大有¶
為之效未著願毋以寛&KR0073;温柔自安必以發强¶
剛毅相濟朝夕警䇿不敢荒寜以磨勵其精神¶
&KR0101;觀古昔延訪英髦以發揮其精神日進而不¶
<pb:KR4d0306_SBCK_047-8a>¶
止常明而不昏則流行發見莫非精神矣昔我¶
藝祖當㝢縣分裂之際整頓乾坤如𠕅開闢詩¶
曰周雖舊&KR0022;其命惟新新者精神之謂也願陛¶
下以藝祖爲法則我宋之維新亦當常如創業¶
之&KR0004;又言帝王不可不勤於訪問上首肻𠕅三¶
且言問則明遷司封&KR0048;官因對言曰臣昨&KR0134;陛¶
下勤於好問而聖訓有曰問則明退與朝士言¶
莫不稱歎而側聽十旬陛下之端拱淵黙猶昔¶
也臣竊惑焉夫旣知如是而明則當知反是而¶
闇明則輝光旁燭無所不通闇則是非得失懵¶
<pb:KR4d0306_SBCK_047-8b>¶
然不辨或以為人主一言之失史官書之天下¶
議之問而不當不如勿問臣謂不然自古帝王¶
之言豈能無失惟得賢臣開陳正救帰於至善¶
而巳豈可畏人之譏議而終於不問㢤兼國史¶
編修實録檢討官明年春遷國子司業又明年¶
春遷祕書少監兼司業及秋進𥙊酒冬除祕書¶
監仍兼𥙊酒公謂邇年士氣不振皆由本心無¶
所興起而尸教養者有摧沮無開導以故日就¶
頺靡毎延見諸生必迪以反躬切巳之學常病¶
世之學者徒知&KR0670;先儒緒言通遺經訓釋而未¶
<pb:KR4d0306_SBCK_047-9a>¶
能自得於心不&KR0085;以為學吾心即道不假外求¶
忠信篤實是為道太聞者竦然有得士氣日以¶
激昻上焉者可與語斯道之本原次亦不失為¶
謹敕士至國有大議叩閽投匭爭獻所聞始無¶
&KR0018;於天子之教育矣禁中銀器失上不忍坐主¶
者命以錫易之公言陛下聖徳如此而治效未¶
著以臣管見或者君人之大節猶有可議者欤¶
易曰大㢤乾元萬物資始語曰大㢤堯之為君¶
是故君子大之為貴孟子曰古之人所以大過¶
人者無他焉善推其所為而巳惟陛下恢洪志¶
<pb:KR4d0306_SBCK_047-9b>¶
氣毋自菲薄以成大功時韃虜甚强金𫝑日蹙¶
我朝屢遣使不得通公言戰守無二道威聲雄¶
畧可以决戰而後可以固守謝安相晋未嘗䡖¶
用兵也秦師垂至桓冲以根本為憂遣兵入衛¶
安郤之曰朝廷處分以定甲兵無闕味巳定無¶
闕之語則知講之有素備之非一日矣願陛下¶
亟圖之九年泰正月兼崇政殿說書因對條陳¶
四事其一曰在易之乾天行徤君子以自强不¶
息宜健而弱非天徳也故君徳弱則不進紀綱¶
弱則不張法度弱則不修號令弱則不行治内¶
<pb:KR4d0306_SBCK_047-10a>¶
而弱則中國不尊治外而弱則夷狄不懾女眞¶
將亡無愚智皆知之陛下愛惜生靈遵養時晦¶
似未失也而揣摩迎合之徒遂欲苟於無事有¶
言不可者則詆之曰是欲用兵爾加以是名時¶
所甚諱則不敢復言而不知我能自&KR0108;則不戰¶
而屈人兵我不自强而示人以弱則適以召兵¶
安能息兵韃靼夏人自昔雄盛新興諸豪兵力¶
亦强皆知中國之弱日夜垂涎伺𨻶而作竊恐¶
兵端浸啓而禍患未易平也陛下可不法天行¶
徤磨厲精神破庸人之論以强中國之𫝑其二¶
<pb:KR4d0306_SBCK_047-10b>¶
謂賞刑二柄不原乎天則朝綱弛而國𫝑陵願¶
大明公道以救其弊其三謂旱蝗相仍民大飢¶
困而長民之吏慮蠲放太多罕以實告故飢民¶
不可勝計而恵施不能徧及晋之李雄李特&KR0004;¶
起不過流民寝盛乃&KR0014;據蜀&KR0101;&KR0026;往事可為寒¶
心我朝内帑之儲本為凶荒備所宜止絶它費¶
專以振飢為急其四謂廣謀&KR0025;衆則合天心今¶
侍&KR0025;之臣所以資獻納之益也日近清光而不¶
聞有所咨訪通進一司所以逹庻僚之言也虚¶
名僅存而不聞有所規箴則是朝廷之舉事實¶
<pb:KR4d0306_SBCK_047-11a>¶
未嘗與天下共之也自今事𨵿利病皆當廣咨¶
愽訪是為至公是為天心行此四者易於轉圜¶
而臣猶慮未能盡行者謟䛕之風未息而蒙蔽¶
之患方深孔子曰逺佞人佞人殆而孟軻亦曰¶
與䜛謟面䛕之人居國欲治得乎崇觀政宣之¶
際此徒寔繁所以靖康之禍至大至酷今日所¶
當深戒又言向者女眞甚强中國不逮所以受¶
禍今之韃靼猶女眞&KR0004;興時上曰亦聞韃靼强¶
盛公遂言今日未皇他務且湏咨訪臣下但能¶
行此一事其效立見陛下即位之&KR0004;群臣多聞¶
<pb:KR4d0306_SBCK_047-11b>¶
玉音自為韓侂胄所誤惟&KR0178;有錯所以咨訪甚¶
少上曰錯不妨乎對曰古人稱獻可替否若皆¶
無錯則惟有獻可無否之可替矣上曰予違汝¶
弼汝無面&KR0025;專頼臣下正救十一月權禮部侍¶
郎陛同修國史實録院修撰進侍講猶兼𥙊酒¶
公謂人臣以經誼輔導人主非徒誦說而巳因¶
講詩二南於先王正始之本后妃輔佐之道所¶
以自身而家自家而天下者旣敷演厥㫖深寓¶
規儆之意至列國變風有𨵿乎君徳治道者亦¶
委曲開陳託其義以諷十年夏四月霖雨不巳¶
<pb:KR4d0306_SBCK_047-12a>¶
公言善為天下者當使陽制隂不當使隂千陽¶
今滛雨為災兼旬未止此隂盛陽㣲之證也一¶
二年来正論漸㣲正塗漸梗賢者潔身而去謟¶
䛕緘黙以順為正者尚多有之豈天意㢤蠢尔¶
殘虜敢犯王畧皆由君子道消所以召侮如此¶
陛下必欲國𫝑恢張亦惟擇夫剛毅正直不肻¶
詭随公論之所屬而沈伏於下僚棲遲於逺外¶
者抜舉而尊禮之則精神立變誰敢侮之虜失¶
燕徙居于汴来索&KR0010;幣未予輙舉兵㓂邊或欲¶
以攅年&KR0010;幣輸之公謂果岀此不可以為國矣¶
<pb:KR4d0306_SBCK_047-12b>¶
請對具言所以不可與状又謂用兵一事雖治¶
世不能免以言兵為諱以安居為樂変生不虞¶
無以禦之為計踈矣自北方优攘流民欲歸附¶
者甚衆皆拒絶之有至於殺戮多者流民之怨¶
深入骨髄安知虜不能激怒之使讎我乎自古¶
善用兵者攻其所必救彼优吾邊&KR0416;而吾舉兵¶
北向欲擣其虚必觧而去&KR0025;而躡之腹背受敵¶
此制勝之竒䇿也不知出此而戰於境内兵氣¶
不揚矣又安能决勝乎上曰開&KR4151;我先用兵彼¶
直而我曲今日虜人叛盟我直而彼曲公對曰¶
<pb:KR4d0306_SBCK_047-13a>¶
今日之事要在陛下剛明果㫁振作士氣上然¶
之公復言&KR0010;幣不可與上曰&KR0077;可以此賞有功¶
七月請對論今之刑政未明者四事國不自重¶
以人而重忠良布列重於九𪔂姦䛕並進輕於¶
鳴毛今自更化以来非才不用而國𫝑&KR1171;弱戎¶
心遂啓者則以所用之才非眞才耳似&KR0108;發而¶
實怯懦也似多&KR0014;而實寡陋也不皇皇於仁義¶
而汲汲於榮禄也巳不自重又豈能為國重乎¶
國人不服又豈能服夷狄乎今之儒帥固有徳¶
望巋然舉世推重者分閫瀘南未為不用而地¶
<pb:KR4d0306_SBCK_047-13b>¶
非切要不&KR0085;以觀其施設今之忠賢亦有慷&KR0099;¶
論事名聞夷狄者宜還天朝增重國𫝑而逺守¶
攴郡未究所長&KR0213;莫邪而用鈆刀弃周𪔂而寳¶
康瓠是非顛倒何以立國今日民困甚矣重以¶
貪吏政以賄盛監司牧守更相餽遺習以成風¶
於是昔之&KR0278;&KR0073;者今凋弊矣昔之驩樂者今愁¶
歎矣行都之建垂九十年生齒雖蕃衣食未&KR0073;¶
盖自楮幣更新而蓄財之多者頓耗塩筴屡変¶
而藏鈔之乆者&KR0205;貧頻年水旱民無餘貲物貨¶
積滯啇旅不行故大家困竭而小民焦𤎅市井¶
<pb:KR4d0306_SBCK_047-14a>¶
蕭條而官府匱乏𫝑所必至亰輦之下人心不¶
寕殆孔子所謂吾&KR0178;季孫之憂不在顓&KR0119;而在¶
蕭墻之内也朝廷舉措人所&KR0026;瞻罪當重而輙¶
䡖之禁當嚴而輙弛之皆非至公無&KR0059;之道䦕¶
橲用兵一時將帥扞患守城者不為無劳事平¶
之後廼以㢘謹責之豈漢家宥李廣利赦陳湯¶
之意夫政刑苟明强大之隣不&KR0085;畏政刑不明¶
㣲弱之虜不可忽又謂當今之計當以漸圖之¶
因舉伍員圖以敝楚者與李泌困賊之謀王朴¶
開邊之䇿為上言謂三人者皆欲先困之而後¶
<pb:KR4d0306_SBCK_047-14b>¶
取其功雖若少緩而十全無失乃所以爲速十¶
一月又請對言小大之臣咸懐忠良則朝廷之¶
𫝑尊邪正雜揉忠䜛並進則人主之𫝑孤今在¶
廷之臣惟靡曼是娛惟珍竒是好淫侈相髙燕¶
樂無節同堂合席不聞箴規赤心謀國者果如¶
是乎賢才之於國猶禦寒之衣裘養生之榖粟¶
汲引善𩔖無間親踈所以報國也今推賢揚善¶
固不爲乏而挾&KR0059;害正者乃或有之合於巳則¶
掩覆其大過異於巳則指擿其小疵毁譽發於¶
&KR0059;情而眞才不得展布赤心謀國者豈其然乎¶
<pb:KR4d0306_SBCK_047-15a>¶
星象屢變其占為兵甚可畏也而不以為憂帝¶
城之近剽掠公行非小故也而不以為怪旱蝗¶
之後征科如故殘民之大者而不以為非導䛕¶
貢佞媮合苟容以梯寵禄又豈赤心謀國者乎¶
植&KR0059;者衆赤心者寡人主少所慿仗其何以重¶
朝廷乎又言王辛光州之勝可謂竒功而行賞¶
差薄上曰賞豈可薄薄則無以激勵後人公又¶
言自昔備禦夷狄不過防秋今則無時不至如¶
四月犯光州是也上曰春夏亦不可不防公言¶
陛下但能選用赤心謀國之臣布滿朝列日聞¶
<pb:KR4d0306_SBCK_047-15b>¶
忠言朝無闕政夷狄自然率服上曰卿言甚當¶
又言陛下垂意宰屬精選才士以充之然政事¶
不勝其多而宰屬止於&KR0070;人耳目不能徧察思¶
慮不能周知急則鹵莾緩則壅滯甚非所以彌¶
縫宰輔也願詔大臣增置&KR0122;屬廣求賢俊秉心¶
公正者為之則所補多矣十一年正月天大雷¶
電&KR0071;以飛雪公言雷乃發聲蟄䖝啓户箸于月¶
令之仲春今先期而發巳非其時矣雷陽也中¶
國亦陽也雪隂也夷狄亦隂也當春而雪未爲¶
害也而作於雷震之餘陽巳發舒而隂忽用事¶
<pb:KR4d0306_SBCK_047-16a>¶
有夷狄侵侮中國之象豈小故㢤盖自殘虜竄¶
伏汴都陛下不忍遽絶仍與通好遺&KR0058;歸附者¶
拒而不納故此曹惟我是怨而殘虜以我為怯¶
糾合群怨致死于我陛下&KR0130;至尊之位而見䡖¶
於垂亡之虜辱莫大焉其可以不&KR0108;發乎書曰¶
元首起㢤起云者&KR0108;發之謂也元首&KR0108;發則國¶
人莫不&KR0108;發矣深懲既往之失圖囬日新之功¶
恢張紀綱振起頺惰以伸中國之威破夷狄之¶
膽此所謂&KR0108;發也雷雪之變人皆以為隂盛陽¶
衰所致此皇天啓佑上聖欲以剛濟柔而成以¶
<pb:KR4d0306_SBCK_047-16b>¶
陽制隂之功也陛下可不仰體天意乎二月眞¶
除禮侍兼侍讀金虜侵軼西陲公進對言蜀利¶
害甚悉大畧欲開示大信以結並邊忘義之人¶
俾為吾用則虜不能攴又謂曩時戎虜去中國¶
逺糧運難&KR0071;故和可以乆今假息之地宻邇於¶
我利苟在焉豈其顧盟汴地四平難以立囯欲¶
奪我險要為駐&KR0085;之地昔犯浮光㐮漢駸駸至¶
蜀觀其志非專為&KR0010;賜也且所以欲和者圖省¶
費爾往年四月聘使之還甫入吾境而犯順之¶
虜亦以是日入難信如此和可恃乎戍可撤乎¶
<pb:KR4d0306_SBCK_047-17a>¶
巧扵窺覘萬一乗我少&KR0520;奪我江源順流而下¶
不可不慮也夫藩籬嚴宻彼安得以窺我根本¶
堅壮彼安得以摇我因言蜀之急務六欲復階¶
成和鳳之堡障搜&KR0045;巴蜀之人材&KR0278;大安戰功¶
之賞與夫教民兵防蠻患紓民力條&KR0070;甚悉且¶
謂藝祖得蜀甚難今可不思所以保蜀之䇿人¶
謂國事之可憂者莫如蜀外障之難防者亦莫¶
如蜀何者其地至逺也有才而無識者不可以¶
為蜀帥有勇而無謀者亦不可以為蜀帥何者¶
其任至重也奏畢反復𠕅三上曰可見卿忠誠¶
<pb:KR4d0306_SBCK_047-17b>¶
爱君公進讀髙宗寳訓推演甚詳而上亦王音¶
屢發其尤大者則因論進退人才之公上曰天¶
大地大道大王亦大惟其至公所以為大論賞¶
罰適中上曰柔而不中則為姑息剛而不中則¶
為覇道剛柔皆得其中則為王道論趙𪔂言呂¶
頥浩過失而上則曰此所謂言及乗輿則天子¶
改容事𨵿廊廟則宰相待罪又云上下之情交¶
通則為㤗不交通則為否若臺諌不言何由得¶
知論擇宰相而上則曰人主擇宰相宰相擇百¶
官為治之要道也主好要則百事詳主好詳則¶
<pb:KR4d0306_SBCK_047-18a>¶
忠義之流旣與虜為仇彼方仇之我則和之大¶
拂其情倒戊反噬誰與禦之堂堂中國卑詞厚¶
幣謹奉垂亡之虜自示削弱誰不侮之自古立¶
國固有終不與虜和者石勒来聘晋焚其幣何¶
獨今日必欲通好乎財用未&KR0085;兵力未强以通¶
和為戒若非體國者究其實而言求和自我不¶
保其往將有無窮之悔絶不通和事雖難辦是¶
乃乆安之䇿上曰卿可謂忠直矣十二年冬時¶
雪雖應俄頃即止公謂此洪範庻證所謂豫常¶
燠若者也陛下蚤朝晏罷不殉貨色不盤遊田¶
<pb:KR4d0306_SBCK_047-18b>¶
無逸豫之失而有逸豫之災其故何歟以臣觀¶
之所謂逸豫者非必貨色逰畋之謂邉烽未熄¶
戎事方敫而&KR0278;游恬愉若四方無虞之日眞才¶
未用宿弊未革&KR1171;浸焉入於頺弊之域即所謂¶
逸豫也因言時雪未䧏惟陛下致誠感假庻幾¶
亟囬天意上曰朕日在禁中致禱公言古人應¶
天以實要湏修明政事登進忠良屏去邪佞此¶
乃應天之實又請以内帑付外廷俾任鉤考之¶
責未幾復對論蜀𨵿外事宜曰今春虜犯興元¶
歴金洋以至大安我師勦之威聲震矣然犬羊¶
<pb:KR4d0306_SBCK_047-19a>¶
百事荒其後讀續帝學至司馬康講洪範三徳¶
哲宗問只此三徳爲更有徳起居舍人王巖叟¶
請書于𠕋以示萬世公言哲宗發問不過兩言¶
而當時賢臣其喜如此以此知帝王之學要在¶
發問上曰問則明不問徒然無益於事又讀至¶
上官均言好學好問公言人主豈可不好問不¶
好問則群臣之邪正政事之得失必不能盡知¶
說書柴中行亦奏湏觀所問之人邪正公言但¶
觀其所言爲巳乎爲國乎則邪正辨矣上曰若¶
爲一身計便是小人又讀至講讀官舊皆有講¶
<pb:KR4d0306_SBCK_047-19b>¶
義中間侍讀獨廢程瑀随事著明其說公言臣¶
所以毎遇進讀必&KR0025;而敷陳之此乃法程瑀所¶
以事髙宗者上曰若只讀一遍何益公之意以¶
為儒臣進讀當兼之以陳說人主務學當參之¶
以好問故貇貇言之而上亦應答如響啓沃之¶
助於是為多公徳量恢洪充以㴠養嘗言伊川¶
程公稱明道先生視其色接物如春陽之温聽¶
其言入人如時雨之潤為善形容有徳者氣象¶
平居待物粹和之氣可挹至立朝論事則義形¶
于色凛不可回一時正論頼以宗主而同列始¶
<pb:KR4d0306_SBCK_047-20a>¶
有側目者矣讐虜垂亡聘使屢返非我絶好彼¶
自内訌公謂&KR0010;幣不必與議者以為當與困獸¶
跳梁屢蹂邊鄙彼自為㓂非我興戎公謂戰守¶
不可弛而議者以為當和孜孜獻納有言必盡¶
近臣之職所當爾也而自曰多事侃侃守正不¶
阿時好平生之節不可屈也而指為好名公匄¶
歸至八九上迄不之許㑹三學諸生伏闕上䟽¶
斥主和者之非旣而全臺論列乃併公以罷十¶
二年六月也太學諸生三百餘人祖餞都門外¶
且賦詩以别公曰乾道變化各正性命雷雨作¶
<pb:KR4d0306_SBCK_047-20b>¶
觧草木甲拆此吾志也以直得名豈其心㢤明¶
年除寳謨閣待制提舉鴻慶宮起知温州辭陞¶
直學士皆奉祠如&KR0004;明年春疾大作而神觀精¶
明著述弗倦或勸公宜少休者公曰吾以此為¶
笙鏞筦磬不知其勞也八月庚寅猶竄&KR0085;近作¶
疾革矣醫来必正衣冠以見癸巳薨于正寝公¶
受知寧皇終始簡記旣薨之三日寧皇亦弃天¶
下嗚呼痛㢤公官自改秩十二遷為太中大夫¶
爵自鄞縣男𠕅進為伯食邑自三百户至九百¶
户今上御極陞顯謨閣學士加秩二等致仕遺¶
<pb:KR4d0306_SBCK_047-21a>¶
奏聞贈龍圖閣學士光禄大夫官其後如格賻¶
銀絹皆𠕅百自諸老淪謝天下之士視公出處¶
以為䡖重及是聞者莫不傷䀌太學諸生相率¶
為位於西湖之昭慶寺以哭四方之来奠者其¶
辭皆哀斈者稱公不以爵氏而曰絜齋先生云¶
寳慶三年上有事南郊以二子登朝贈金紫光¶
禄大夫紹定三年明堂恩贈䦕府儀同三司自¶
象山先生闡明大道掲以示人曰學問之要得¶
其本心而巳心之本眞未嘗不善有不善者非¶
其&KR0004;然也公始遇之都城一見即指本心洞撤¶
<pb:KR4d0306_SBCK_047-21b>¶
通貫警䇿之言字字切巳公神悟心服遂師事¶
焉研精覃思有所未合不敢自信居一日豁然¶
大明因筆于書曰以心求道萬别千差通體吾¶
道道不在它此公自得之實也&KR0268;湖楊公與公¶
同師造道亦同而每稱公之覺為不可及其見¶
諸言論則曰人生天地間所以超然獨貴於物¶
者以是心爾心者人之大本也此心存則雖賤¶
而可貴不存則雖貴而可賤又曰大㢤心乎與¶
天地一本精思以得之兢業以守之則與天地¶
相似又曰直者天徳人所以生也本心之良未¶
<pb:KR4d0306_SBCK_047-22a>¶
嘗不直囬曲繚繞不勝其多端者非本然也其¶
告君以此其教學者亦以此某之漕江左也公¶
贈以言謂中庸曰天地之道可一言而盡也其¶
為物不貳則其生物不測大雅曰上帝臨女無¶
貳爾心維此大本不必他求卓然不貳萬善咸¶
具古人所以兢(兢)業(業)不敢少&KR0520;者惧其貳也¶
至為作忠宣堂記則曰心本不偏制行而原於¶
心斯不偏矣凢此皆所以推明本心之善也又¶
嘗言道不逺人本心即道知其道之如是循而¶
行之可謂不差矣然未&KR0014;為一則猶有間也執¶
<pb:KR4d0306_SBCK_047-22b>¶
柯伐柯睨而視之猶以為逺謂其未能無間則¶
雖近猶逺爾惟夫全體渾融了無間隔則善之¶
至也又曰吾道一以貫之非吾以一貫之也舜¶
由仁義行非行仁義若致力以行之則猶與仁¶
義為二也其言益精切矣雖然公非苟知而巳¶
少而任道晩益自力其致逺也萬里之涂跬歩¶
未至不敢以遂休也其任重也萬鈞之&KR0018;銖兩¶
弗逮不肻以&KR0205;巳也閎其量必欲如滄海之涵¶
浸粹其行必欲如璠璵之光潔嘗言人心至神¶
翳之以欲則不神矣故其脩身以寡欲為主勇¶
<pb:KR4d0306_SBCK_047-23a>¶
猛&KR0108;勵痛自懲窒又謂人之欲無窮必求所以¶
滿其欲非道而取何所不至養小䘮大淪胥不¶
仁不義之域豈不哀㢤晩於所居為樓名以是¶
亦曰直不髙大爾是亦樓也以至山石花木衣¶
服飲食貨財𨽻役亦莫不然至於宦情亦薄曰¶
直不髙𩔰爾是亦仕也凢身外之物皆可以寡¶
求而易足惟此身與天地並廣大髙明我固有¶
之朝夕磨勵必欲追古人而與俱若徒儕於凢¶
庸而曰是亦人爾則吾所不敢也以此自警且¶
以誨子孫云公自少有志經濟之業每謂為學¶
<pb:KR4d0306_SBCK_047-23b>¶
當以聖賢自期仕宦當以將相自任故其所講¶
明者由體而用莫不兼綜謂學不&KR0085;以䦕物成¶
務則於儒者之職分為有闕自六藝百家與史¶
氏所記莫不反復紬繹而又求師取友以切磋¶
講究之東萊呂成公接中原文獻之正𫝊公&KR0025;¶
之游所得益冨永嘉陳公𫝊良明舊章逹世変¶
公與&KR0025;容考訂細大靡遺其志以扶持世道為¶
巳責然自始學於義利取舎之辨甚嚴嘗讀論¶
語至不義而冨且貴於我如浮雲嘅然歎曰士¶
之知所輕重當如是矣辤受進退惟義所在金¶
<pb:KR4d0306_SBCK_047-24a>¶
石弗渝方孽臣顓柄天地閉塞徊翔(卑/冗)不以為¶
辱公道開明群賢㧞茹致位禁近不以為榮惓¶
惓一心惟王室生民是念事有不可陳義固争¶
盖將尊君重朝而措天下於大寜也道不果行¶
齎志以殁然其所立固巳偉然為萬夫之特矣¶
曽子所謂仁以為巳任死而後巳孟子居廣居¶
立正位行大道者於公見之公之事親如天事¶
君亦如天由其本心昭明随事著見有一無二¶
親雖殁敬奉遺體舉&KR0085;弗忘無適而非親也身¶
雖退心在闕&KR1161;一飯不置無適而非君也於昆¶
<pb:KR4d0306_SBCK_047-24b>¶
弟友愛尤篤弟槱亦事公如嚴師&KR0025;兄濤嗜學¶
固窮其亡也為歛&KR0830;嫁其孤女之未嫁者於宗¶
族賙貧拯厄傋極其至於友朋忠而盡自為幕¶
府事其長敬以誠及在朝廷毎言君相同體愛¶
吾相者所以愛吾君也故勤勤納忠寧有違怫¶
而不忍蔽欺嘗告之曰導䛕雖可喜未必非賣¶
我之人鯁言雖難聽異日乃眞能不&KR0018;者也公¶
賞鍳絶人李正節誠之始見于鄞傾盖如&KR0199;友¶
嘉定&KR0004;李與丹陽劉君宰偕命召公謂某曰此¶
二人者皆所謂有所不為者也其後二公果皆¶
<pb:KR4d0306_SBCK_047-25a>¶
如所許云少而𥊏書白首弗厭凡聖賢大訓切¶
於已者味之終身夜則黙誦病亦吟諷講道于¶
家以諸經論孟大義警䇿學者於書禮記論說¶
尤詳其所成&KR0556;後學甚衆愽觀群籍取其切用¶
者㑹稡成編謂法度之言自秦以前乃可矜式¶
故有先秦古書若干卷謂學士大夫不知兵則¶
武夫悍將得矜所長而緩急無以應變故有兵¶
畧若干卷謂祖宗成憲為人臣者所當講究故¶
有皇朝要録若干卷其為辭章根本至理一言¶
一句皆胷&KR0109;流出謂語孟中無難通之辭難曉¶
<pb:KR4d0306_SBCK_047-25b>¶
之字故凢所著不為竒&KR1361;刻峭語而温純條鬯¶
自不可及晩而好詩嘗賦進徳堂諸篇趣味幽¶
逺而於一卉木之芬馨一羽毛之皜潔&KR0186;&KR0009;興¶
焉曰吾之自脩當如是也此豈苟為賦詠者邪¶
奏議藹然忠誠讀者感動銘志叙事有史法諸¶
子裒其集若干卷藏于家公之在宗正也修寧¶
宗玉牒在樞庭修經武要畧先時修書官類不¶
經意將進則取具臨時公涖職即悉力編摩後¶
&KR0070;&KR0010;乃進呈大要多岀公筆史院修髙宗寳訓¶
紀録過詳公删繁翦浮見謂得體後修孝宗寳¶
<pb:KR4d0306_SBCK_047-26a>¶
訓遂專以屬公退自儀曹坐史舘輙終日書垂¶
成而公去議者又欲用司馬温國公編通鑑故¶
事俾以書局自随或言國史出外有禁乃止公¶
娶邉氏進士友益之女先公二十有一年卒累¶
贈申國夫人至性淑行見公所為墓志墓在鄞¶
縣某里某山之原公薨遂合&KR0830;焉某年某月某¶
日也子男四喬某官後若干年卒肅某官甫某¶
官啇某官女四(云云)孫男五(云云)始公嘗言所¶
貴乎世家者非必七葉珥貂如漢金張八葉宰¶
相如唐蕭氏名位雖宗而不&KR0014;皆賢何世之有¶
<pb:KR4d0306_SBCK_047-26b>¶
若東都之𡊮楊二氏氣脉聮屬名徳俱𨺚則可¶
謂世家矣吾之先世雖出處不侔然皆忠信正¶
直蔚有賢譽其不謂之世家乎後嗣子孫努力¶
&KR0108;發不自菲薄必欲追前人而及之亦&KR0085;以為¶
世家矣平居訓勵諸子率本此意肅首躡世科¶
甫冠多士公不以自喜至其徳業有進與當有¶
可紀則為加飯故士大夫言家法者必𡊮氏為¶
稱首云某之與肅同年進士也眡公寔丈人行¶
而於其徳學則願師焉嘉定中𠕅同朝不鄙其¶
愚以為可教故於嘉言善行多所親覿&KR0010;在甲¶
<pb:KR4d0306_SBCK_047-27a>¶
戍持節去朝辱公訪别于南山之佛舎語及國¶
事幾於涕流公之盛心昭掲天日至今猶赫赫¶
也公之&KR0830;&KR0268;湖楊公寔為之銘於公大節摹冩¶
盡矣顧其&KR1021;㣲委折有未備者維公粹學偉行¶
為時儒宗忠言至計有&KR0024;宗社而爵命品秩又¶
巳應易名之典肅等將有請焉謂某盍為之状¶
&KR0099;念疇昔誼不得辭雖筆研蕪廢猥醸是慚然¶
不溢美不失實尚庶幾公平昔之志謹状¶
　　司農卿湖廣緫領詹公行状¶
公諱體仁字元善姓詹氏其先光州固始人十¶
<pb:KR4d0306_SBCK_047-27b>¶
八世祖遷于建之武夷自公之父授室浦城張¶
氏遂占&KR0070;焉曽祖澤民祖僎不仕父慥弱冠有¶
異材鄉舉第一與五峯胡先生屏山劉先生游¶
相好也晩始得官為贛州信豐尉虜亮覷邊丞¶
相張忠獻公開幕府辟以&KR0025;論兵事多開納以¶
公贈朝奉大夫公㓜出為伯舅後年二十一中¶
進士乙科大夫沒于亰師護柩旋&KR0830;過時而哀¶
不忘又持張氏祖䘮三年經紀其家教仲舅以¶
學鄉間浩然歸重調饒州浮梁尉婁獲盗如律¶
郡欲上功非其志弗就也為湖州歸安丞摧姦¶
<pb:KR4d0306_SBCK_047-28a>¶
抑彊貧弱得職又持張氏祖母䘮服除為泉州¶
晋江丞程尚書大昌司馬侍郎伋相&KR0071;為守尤¶
賞異待以賔客禮郡有疑獄必諮焉公氣和色¶
温持論根本忠恕二公常敬聽梁丞相其郡人¶
也雅知公㑹入相薦公于上前召除太學録𠕅¶
&KR0010;遷愽士時學官皆天下選公周旋其間最乆¶
而成作人材亦最多除太常愽士時方定髙宗¶
廟謚或執堯宗之議堅甚公言中興之徳莫盛¶
於啇髙宗今以堯宗謚非惟於古經傳亡据且¶
使大行不得以中興之功自顯於萬世此禮官¶
<pb:KR4d0306_SBCK_047-28b>¶
罪也議遂决遷丞攝郎金部光宗初輪對百官¶
公具考覈財賦源流以對請詔大臣以省濫員¶
裁冗食節浮費等事始於朝廷逹於州縣具為¶
綱條品目使可舉行而勿為浮議所沮要在本¶
之以至誠惻怛行之以公平簡易守之以堅&KR0192;¶
悠乆使弊去而物論不駭事定而人心不摇庻¶
幾制度旣立財用日豐有詔令户部稽考以聞¶
提舉浙西常平公謂浙右之有漕渠非止通餽¶
運資國信往来而巳蘇秀常潤田之髙卬者實¶
頼之於是開漕渠濬練湖置斗門為旱澇備又¶
<pb:KR4d0306_SBCK_047-29a>¶
以餘力立舉子倉剏安濟院所活不可勝紀散¶
鹽本錢&KR0070;萬以紓亭户之力&KR0010;終鹺利倍増除¶
左曹郎湖廣緫領始至激勵將帥使知朝廷思¶
意湖廣楮幣視京劵為輕軍民患之日乆公&KR0162;¶
貨泉百萬以權其直䡖重始均明年就除司農¶
少卿江上諸屯多貧匱公擇其累衆者增給餐¶
錢不請益於朝而用度&KR0085;藏粟&KR0010;乆至陳陳相¶
因不可食公命簸其腐投之江且廣糴以補其¶
之異時諸郡之𨽻緫所者賦輸或不以時符移¶
督償銖髪不貸公曰郡亡&KR0025;出必取諸民今幸¶
<pb:KR4d0306_SBCK_047-29b>¶
蓄積有餘不至乏興弛以予民可也為條奏蠲¶
其&KR0018;凢百餘萬而諸郡財力始寛武昌瀕江多¶
水災公與諸司同築萬金堤以防其溢人謂公¶
儒者為政知濯痍飫飢而巳逃卒千人入大冶¶
因鐡鑄錢亂幣法剽掠為變公語戎帥宜速討¶
曰此去亰師千餘里上請湏報賊𫝑張矣於是¶
群黨亟壊人始服公制變為不可及越&KR0010;召歸¶
班至則除太常少卿陛對首陳父子至恩之說¶
以感動上意其畧謂易於家人之後次之以睽¶
睽之上九曰見豕&KR0018;塗載&KR0017;一車先張之弧後¶
<pb:KR4d0306_SBCK_047-30a>¶
說之弧匪㓂婚媾往遇雨則吉夫疑極而惑凢¶
所見者皆以為㓂而不知實其親也孔子釋之¶
曰遇雨則吉群疑亡也盖人倫天理有間隔而¶
無㫁&KR0376;方其未通也堙&KR1273;煩憒若不可以終日¶
及其醒然而悟泮然而釋如遇雨焉何其和說¶
而條暢也伏惟陛下神心昭融聖度恢豁凢厥¶
疑情一朝涣然若掲日月而開雲霧茂建皇極¶
丕叙彛倫以承兩宫之歡以塞兆民之望天下¶
幸甚孝宗旣上仙公帥同列&KR0936;䟽請警䠋過重¶
華親臨大祥之𥙊辭意尤貇貇時有欲以正宗¶
<pb:KR4d0306_SBCK_047-30b>¶
爲大行謚者公言夀皇聖帝以旁枝入&KR0071;事徳¶
夀二十餘年極天下之養諒隂三年不御常服¶
漢唐以来未之有宜謚曰孝公深於禮故前後¶
定兩朝廟謚異論莫能奪議者韙之阜陵將復¶
土公爭以爲地𫝑卑不&KR0085;以妥神靈時宰故知¶
公及是議不合除太府卿尋直龍圖閣知福州¶
擁節旄過家人艶其寵長樂地大物繁而俗本¶
易治前二千石用刑過差民惨不樂公至盡觧¶
苛嬈物情便安浮圖之宫甲於東南命僧率有¶
常直公曰是賄賂公行也乃命各&KR0025;公舉而境¶
<pb:KR4d0306_SBCK_047-31a>¶
内始亡債僧推廣社倉法以振業窮民以捄溺¶
子之弊條約甚俻後莫能易居亡何言者及前¶
山陵事罷郡屏居者八年時論紛紜處之澹如¶
也徙屋霅川酣飫圖史人莫窺其際時有起胥¶
史爲大官氣&KR0395;熏轑掃門祈福者踵相躡公使¶
浙右時實嘗爲公後至是多方鉤致公公曰小¶
人乗君子之器禍敗亡日矣胡得以汙我其後¶
果如公言復龍圖知静江府春行視農見其田¶
器薄小不&KR0085;以盡地力乃爲詢訪簡易之法物¶
别爲圖授之又爲浚井導泉以便行旅嶺外民¶
<pb:KR4d0306_SBCK_047-31b>¶
貧財匱公撙節浮蠧為閣十縣稅錢一萬四千¶
蠲雜賦朱&KR1119;等錢八千昭桂折布自建炎以来¶
為民患公建請蠲免而二州民力始蘇占城眞¶
臘相攻餘兵逸入瓊管公調兵且招而海道寧¶
移守鄂州州兵民雜居多彊梗不奉法公治尚¶
寛至是易之以嚴曰此變通之術也除司農卿¶
復緫餉事士懐舊恩鼓舞迎拜&KR0010;比弗登人艱¶
食公曰民病若此可以非職而弗恤乎廼先便¶
宜振&KR0338;而后以聞邉警日急小夫憸人爭承間¶
抵掌言用兵希用事者意公奏記廟堂具言兵¶
<pb:KR4d0306_SBCK_047-32a>¶
不可輕動請遵養以俟時皇甫斌自以世將家¶
好大言公間語同列謂其必敗事移屯襄陽軍¶
行亡紀律公指謂人此何異緑林下江之流巳¶
而果敗公之先識類如此俄屬疾以開禧二年¶
二月二十二日終年六十四公天姿超邁志守¶
卓然自擢第歸即&KR0025;故侍講朱先生㳺講質疑¶
義其學以存誠謹獨為主造次弗渝常患世儒¶
論經多失本指曰惟皇上帝䧏&KR0454;于下民若有¶
常性克綏厥猷惟后此即天命之謂性率性之¶
謂道脩道之謂教也人能知此則知觀書之要¶
<pb:KR4d0306_SBCK_047-32b>¶
而無穿鑿之患矣愽覧群書自天文地理卜筮¶
醫藥百氏雜說靡不通於渾儀漏刻俱甞親製¶
以測驗皆合趙渙造新歴以獻公為作序中書¶
舎人黄公裳一見嗟異因以定交著象&KR0070;緫義¶
一卷暦學啓蒙　卷莊子觧五卷為文若不經¶
意而明白鬯逹根於理致雕鏤&KR1617;劂之語壹不¶
岀諸口神識恬暢喜論說古今遇佳士良友窮¶
日夜語不厭聽者忘疲居朝廷好盡言或議論¶
盤錯衆相視莫敢先公輙為辯析是非成敗無¶
所諱亦以是賈憎於人惟一時賢俊氣合道同¶
<pb:KR4d0306_SBCK_047-33a>¶
者常推敬周丞相當國公䟲納知名士三十六人¶
周丞相不能用巳而多所收擢公之力也紹熈¶
甲寅趙丞相將定大䇿外廷無預議者獨諉公¶
與左司郎中徐誼逹意少保吳琚請憲聖垂簾¶
爲援立聖明之地其爲諸賢𠋣重如此然公立¶
朝自信所學扵辤受出處之際尤不苟故雖仕¶
再登朝而位不過卿列所韞未究卒抱其志以¶
終可勝惜㢤公旣沒而召至或謂公而不死必¶
嚮用矣嗚呼考公平生出處大致當衆賢用事¶
時猶不能少貶以求合其䏻自詘於權門翕赫¶
<pb:KR4d0306_SBCK_047-33b>¶
之日乎事無鉅細有不合於義必爭其能無言¶
於弄兵首禍之日乎使公而¶
西山先生眞文忠公文集卷第四十七¶
