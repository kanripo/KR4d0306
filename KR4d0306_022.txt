# -*- mode: mandoku-view -*-
#+TITLE: 西山文集
#+DATE: 2015-09-23 10:24:23
#+PROPERTY: JUAN 22


翰林詞草¶
　　答詔¶
　　　賜金紫光禄大夫右丞相史彌逺辭免¶進呈安
　　　　奉三祖下第七世仙源類譜¶髙宗皇帝寳訓
　　　　今上皇帝玉牒今¶上皇帝會要禮畢三局提
<pb:KR4d0306_WYG_022-1b>
　　　　舉官并進呈¶安奉玉牒禮儀使各特與轉兩
　　　　官依例¶加恩令學士院降詔恩命不允詔¶
勅具悉日卿總領諸儒以四書來上祲容縟典<md:KR4d0306_SBCK_022-1b>¶視昔有
加或謂一時文物之盛而已孰知其深¶助朕徳而有禆
治功哉蓋攬宗支之籍則思睦¶族不可忘讀典謨之訓
則思成憲不可失若朕¶凉菲雖㣲足書然行一政令而
史牒紀之講一¶典禮而㑹要傳之使予惕然益知為君
之難者¶亦書之力也卿以鴻儒提鉅筆又以元宰賛盛
<pb:KR4d0306_WYG_022-2a>
儀懋賞之行其曷可後徃恭朕命毋復㢲詞所¶辭宜不
允¶
　　　賜正議大夫知樞宻院事兼參知政事兼¶太子
　　　　賓客雷孝友再上奏劄子乞歸休田<md:KR4d0306_SBCK_022-2a>¶里不允
　　　　不得再有陳請詔¶
勅具悉朕内修經國之摹外講安邉之畫念端¶委廟堂
而共政惟二三臣茍折衝尊俎之有人¶賢十萬衆卿以
魁壘之器雄剛之材正色立朝¶真後凋之松柏同心輔
<pb:KR4d0306_WYG_022-2b>
政有相濟之鹽梅當夙¶宵圖乂之秋正上下交修之日
眷時邇列稀若¶晨星獨我老成屹如砥柱俾朕躬之有
賴諒天¶意之使然與其志在丘園冀私情之適孰若心¶
存社稷合大義之公往佩予言勉綏爾位所請¶宜不允
不得再有陳請<md:KR4d0306_SBCK_022-2b>¶　　　賜正奉大夫守吏部尚書兼太子詹事兼¶修國
　　　　史兼實録院同修撰汪逵辭免除顯¶謨閣學
　　　　士提舉佑神觀依舊兼太子詹事¶兼修國史
<pb:KR4d0306_WYG_022-3a>
　　　　實録院同修撰仍令赴四參恩¶命不允詔¶
勅具悉朕以尊用老成為重挽之惟恐弗留卿¶以保全
名節為髙去之惟恐不力故於二者思¶擇其中釋銓筦
而侍真祠所以示閔勞之意列¶清廂而輔儲禁所以示
貪賢之心卿猶固辭其¶誼安在所辭宜不允<md:KR4d0306_SBCK_022-3a>¶　　　賜寳謨閣直學士中大夫新知漳州府劉¶光祖
　　　　乞提舉宫觀一次不允詔¶
勅具悉昔在先朝有臣趙抃立朝則忠於君¶治郡則仁
<pb:KR4d0306_WYG_022-3b>
於民朕緬懐遺風謂不復見求之當¶世廼得其人卿以
剛毅正直之資兼慈祥樂易¶之徳曩司言責誠節貫於
天淵比典藩維惠澤¶流於江漢揆諸前哲異世同心維
時梓潼繄乃¶舊服徒得君重慰吾父老子弟之思政雖
家居¶何以過此奉祠之請非所欲聞所請宜不允¶
　　　賜正議大夫守兵部尚書兼詳定勅令官<md:KR4d0306_SBCK_022-3b>¶兼權
　　　　吏部尚書李大性辭免除吏部尚書¶兼職依
　　　　舊日下供軄恩命不允詔
<pb:KR4d0306_WYG_022-4a>
勅具悉朕惟銓綜之寄古今所難雖一定若權¶衡蓋自
有不欺之法非至明如水鏡豈能勝無¶窮之姦故法非
人而莫行官以人而後重而况¶職亞近輔位尊文昌必
得耆舊之臣乃當選用¶之意卿蚤列法從為時名流慱
貫羣書於典章¶尤所該洽周行萬里於情偽靡不照知
必能以¶鍳裁之公收平允之譽往共乃職稱朕志焉所¶
辭宜不允<md:KR4d0306_SBCK_022-4a>¶　　　賜通奉大夫權刑部尚書兼太子右庶子¶兼同
<pb:KR4d0306_WYG_022-4b>
　　　　修國史實録院同修撰兼給事中兼¶直學士
　　　　院曾從龍辭免除禮部尚書兼職¶並依舊日
　　　　下供職恩命不允詔¶
勅具悉昔虞書之論天秩實在天討之先周官¶之設邦
刑列於邦禮之後蓋法令特輔治之具¶而教化有範民
之功朕方修明舊章蒐舉墜典¶自非當世豪英之士孰
識古人制作之源卿學¶足以致知才足以大受廣廷待
問首陳彊勉力¶行之言壯歲躋榮已著老成重徳之望
<pb:KR4d0306_WYG_022-5a>
惟時宗<md:KR4d0306_SBCK_022-4b>¶伯政待鴻儒與其嬰簿書獄訟之勞孰若付俎¶
豆禮文之事庻因稽古之暇罙盡告猷之忠往¶悉乃心
庸稱朕志所辭宜不允¶
　　　賜通奉大夫新除禮部尚書兼太子右庻¶子兼
　　　　同修國史實録院同修撰兼給事中¶兼直學
　　　　士院曾從龍辭免兼實録院修撰¶恩命不允
　　　　詔¶
勅具悉朕觀咸平之世去太祖太宗未¶逺也而我章聖
<pb:KR4d0306_WYG_022-5b>
皇帝喟然深念亟命纂修正¶史於是名臣楊億輩實膺
是選越五載而書用<md:KR4d0306_SBCK_022-5a>¶成筆削得人其效如此於惟中興
三聖授受¶功徳盛矣而汗青之典猶未就緒朕甚恧焉
卿¶文紹卿雲學富班馬必能以大手筆成一家言¶往哉
勿辭副朕所望所辭宜不允¶
　　　賜資政殿大學士正議大夫知興元軍府¶事兼
　　　　管内勸農營田使充利州路安撫使¶馬步軍
　　　　都總管四川制置大使安丙辭免¶除同知樞宻
<pb:KR4d0306_WYG_022-6a>
　　　　院事兼太子賓客日下起發¶赴院治事恩命
　　　　不允詔¶
勅具悉昔在阜陵之盛緬懐蜀道之難選任<md:KR4d0306_SBCK_022-5b>¶惟精率取
一時之傑功庸既懋必躋兩地之嚴¶仰窺宏摹厥有深
㫖卿以魁壘之器雄剛之材¶忠義貫乎神明威名震乎
戎落百年彞鼎丕昭¶曠世之勲萬里岷峨坐復承平之
觀念宣勞之¶浸久豈圖任之可忘渴聞話言想見風采
肆擢¶陪於右府併參䕶於春宫顧南渡中興以來餘¶八
<pb:KR4d0306_WYG_022-6b>
十載若西州與政之彦凡六七人皆嘗服采¶於朝始拜
登庸之寵維卿殊遇眡昔尠儔宜追¶聞命引道之風庸
副側席待賢之意所辭宜不¶允<md:KR4d0306_SBCK_022-6a>¶　　　賜顯謨閣直學士太中大夫知潼川軍府¶事兼
　　　　管内勸農使兼提舉潼川府界渠州¶懐安等
　　　　軍兵廵檢盜賊公事劉甲辭免除¶寳謨閣學
　　　　士知興元府兼本路安撫使填¶見闕兼節制
　　　　本路屯戍軍馬就送還人限¶一日起發之任
<pb:KR4d0306_WYG_022-7a>
　　　　候任滿前來奏事時暫兼¶權四川制置司職
　　　　事恩命不允詔¶
勅具悉朕顧瞻南鄭屏蔽西陲鄰境多虞政保¶邉之當
急元戎新易念謀帥之孔艱非威名素¶著不足以慹敵
心非恩信久孚不足以慰民望<md:KR4d0306_SBCK_022-6b>¶博參於衆未有如卿故
擢專帥閫之雄仍暫領¶制垣之重庻幾麾幟弗改而氣
自精明鈇鉞未¶施而人自畏服此朕仰成之本意亦卿
夙負之¶壯猶胡為抗章未即引道夫勞法從以劇煩之
<pb:KR4d0306_WYG_022-7b>
寄屈髙年於扞禦之衝顧朕至懐良非獲已諒¶以急病
遜夷之素必無辭難就佚之私亟拜恩¶徽寛吾憂顧所
辭宜不允¶
　　　賜資政殿學士通議大夫知潭州軍州事¶兼管
　　　　内勸農營田使充荆湖南路安撫使¶馬步軍
　　　　都總管衛涇辭免除資政殿大學<md:KR4d0306_SBCK_022-7a>¶士知隆興
　　　　府江西安撫使填見闕恩命不¶允詔¶
勅具悉朕惟尊方鎮之權所以衛王室優大臣¶之禮所
<pb:KR4d0306_WYG_022-8a>
以重朝廷卿夙負軼材蔚為偉器參國¶枋於萬化更新
之日有彌縫輔賛之功建帥旄¶於一方甫定之餘有鎮
靜綏懐之畧顧方深於¶嘉賴廼婁丐於歸休為爾相攸
莫如自近大江¶西南綿數千里昔稱會府之雄中興牧
伯餘四¶十人半用政𡍼之舊申加隆委就陟寵名使周¶
邦喜良翰之臨知朕志軫斯民之厚尚體兹意<md:KR4d0306_SBCK_022-7b>¶毋為固
辭所辭宜不允¶
　　　賜朝議大夫試尚書禮部侍郎兼中書舍¶人兼
<pb:KR4d0306_WYG_022-8b>
　　　　修玉牒官兼侍讀范之柔辭免權刑¶部尚書
　　　　日下供職恩命不允詔¶
勅具悉維我皇祖肇開邦國首除五季之滛¶刑浸復成
周之中典俾天下元元之蕃庻各保¶其生而國家世世
之康寜皆基於此顧朕凉菲¶敢忘纉承肆擇儒英進司
邦禁庻闡洽徳好生¶之化以為祈天永命之原卿剛毅
而裕和清明¶而簡重愽參於衆宜在此官昔文正議重
約之<md:KR4d0306_SBCK_022-8a>¶刑不欲開人主以殺戮之漸忠宣爭新州之獄¶獨
<pb:KR4d0306_WYG_022-9a>
思為朝廷存長厚之風諒惟世臣深識此意¶亟其抵服
副朕選掄所辭宜不允¶
　　　賜資政殿學士通議大夫知潭州衛涇上¶表再
　　　　辭免除資政殿大學士知隆興府江¶西安撫
　　　　使恩命不允不得再有陳請詔¶
勅具悉日者豫章郡以𡙇牧聞朕眷焉西顧曰¶此孝宗
皇帝龍潜之舊服也襟江而帶湖物¶衆而地大非吾股
肱舊人功在王室而澤在生¶民莫宜居之顧咨近臣咸
<pb:KR4d0306_WYG_022-9b>
以卿對朕於是有五<md:KR4d0306_SBCK_022-8b>¶月乙亥之詔焉詩不云虖在彼無
惡在此無斁¶夫能使政孚於湖南而不能使化行於江
右者¶非所聞也亟脂而車庸答民望所辭宜不允不¶得
再有陳¶請
　　　賜資政殿大學士正議大夫安丙辭免除¶觀文
　　　　殿大學士知潭州兼荆湖南路安撫¶使填見
　　　　闕恩命不允詔¶
勅具悉朕以卿威名夙著宜入賛機廷卿廼以¶疢疾自
<pb:KR4d0306_WYG_022-10a>
言願退休祠館將必行朕命則非所以¶示閔勞之心若
遽聴卿歸又非所以盡貪賢之<md:KR4d0306_SBCK_022-9a>¶誼深求其當宜適厥中
維紫宸於近職為獨髙¶維星沙於外藩為最佚寵名赫
奕實均廊廟之¶瞻嘯傲優游仍遂湖山之樂其體相攸
之意毋¶形知止之言所辭宜不允¶
　　　賜金紫光禄大夫右丞相兼樞宻使兼太¶子少
　　　　師魯國公史彌逺辭免以皇太子¶講毛詩終
　　　　篇特與轉行一官恩命不允詔
<pb:KR4d0306_WYG_022-10b>
勑具悉朕遹觀前代之隆莫重元良之教出則¶有師入
則有保既皆選用於正人邇之事父逺¶之事君欲使深
明於大義惟六詩之當究在三<md:KR4d0306_SBCK_022-9b>¶善以尤先卿蔚以鴻儒
久陪鶴禁周旋羽翼獨¶髙園綺之功導廸性情匪顓毛
鄭之學屬㩜終¶篇之奏徧推横帙之褒矧吾元臣可後
寵秩其¶祗予命益既廼心所辭宜不允¶
　　　賜禮部尚書兼太子詹事兼給事中兼直¶學士
　　　　院曾從龍華文閣學士兼太子詹事¶戴溪刑
<pb:KR4d0306_WYG_022-11a>
　　　　部侍郎兼太子左諭徳劉爚辭免¶以皇太子
　　　　講毛詩終篇各特與轉行一¶官恩命不允詔¶
勑具悉朕惟求多聞乃有獲實哲王永世之規<md:KR4d0306_SBCK_022-10a>¶不學詩
無以言蓋聖門教子之灋肆疇端士俾¶翼元良必先六
義之陳以裨三善之懿卿心傳¶洙泗學陋毛韓其於從
容諷誦之間居多涵泳¶性情之益既終厥帙宜奬爾勞
其亟佩於寵光¶尚益厪於輔導所辭宜不允¶
　　　賜資政殿大學士正議大夫安丙上表再¶辭免
<pb:KR4d0306_WYG_022-11b>
　　　　除觀文殿學士知潭州兼荆湖南路¶安撫使
　　　　填見闕恩命不允不得再有陳請¶詔¶
勑其悉廼者念卿久勞於外擢贊本兵之任冀<md:KR4d0306_SBCK_022-10b>¶聞告后
之猷疊㩜來章具陳至意謂方脫瞿塘¶之嶮願少休荆
渚之間義雖急於親賢恩尤先¶於從欲故待以宰臣之
禮而付之連帥之權蓋¶徇忱辭匪縁他故而卿乃惟多
言之是畏思勇¶退以自謀聞之憮然慮亦過矣朕方推
誠耆哲¶務全終始之恩卿其戮力國家勿以中外為間
<pb:KR4d0306_WYG_022-12a>
所辭宜不允¶
　　　賜金紫光禄大夫右丞相兼樞宻使兼太¶子少
　　　　師魯國公史彌逺辭免為進呈安奉¶髙宗皇
　　　　帝中興經武要略了畢提舉官就<md:KR4d0306_SBCK_022-11a>¶差禮儀使
　　　　各特與轉兩官依例加恩令學¶士院降制恩
　　　　命不允詔¶
勑具悉朕惟我烈祖以天授之資再造鴻業¶雖神機妙
算不可迹窺至於整戎經武之方安¶邊制勝之畫布在
<pb:KR4d0306_WYG_022-12b>
方䇿煥如日星其在凉菲敢¶忘取法肆命纂輯裁為一
書厯年於兹廼克登¶奉提綱領使卿實顓之稽諸舊章
其可不賞昔¶下武之詩為繼文而作也卿其輔朕懋建
長策¶以明昭於前人光時乃朕志區區品秩何足以¶辭
所辭宜不允<md:KR4d0306_SBCK_022-11b>¶　　　賜寳謨閣直學士朝議大夫前知成都府¶路安
　　　　撫使黄疇若辭免除兵部尚書兼太¶子右庻
　　　　子恩命不允詔
<pb:KR4d0306_WYG_022-13a>
勑具悉維蜀萬里在天一方自昔祖宗之¶時已隆牧守
之寄當其臨遣必有以寵其行越¶既勞還必有以旌其
最卿曩繇邇列出撫逺民¶其威名立斷有張詠之風其
簡易弗苛如趙抃¶之政使蠶叢魚鳬之舊俗咸厎樂生
雖白狼槃¶木之諸夷亦皆効順既寛西顧爰命東歸間
闊¶六年喜風神之尚壯諄勤三䟽偉論議之可觀<md:KR4d0306_SBCK_022-12a>¶宜登
夏官常伯之聨併領春宫中䕶之職其思¶美報毋事謙
辭所辭宜不允
<pb:KR4d0306_WYG_022-13b>
　　　賜朝議大夫新除權兵部尚書兼太子右¶庻子
　　　　黄疇若乞畀祠禄不允詔¶
勑具悉朕以卿去國六年守藩萬里念不見賈¶生之久
故式遄山甫之歸置之大司馬之聨寵¶以中庻子之職
方將屢趣燕閒之對俾罄所懐¶庻幾力陳鯁諤之規有
禆予聴偶兹移疾遽欲¶節安既非盡瘁事國之素心亦
豈側席待賢之¶本志其思加嗇亟厎有瘳茍未遂於造
朝政何<md:KR4d0306_SBCK_022-12b>¶嫌於予告所請宜不允
<pb:KR4d0306_WYG_022-14a>
　　批答¶
　　　賜起復正議大夫右丞相兼樞宻使兼太¶子少
　　　　師史彌逺再上表辭免皇太子冊¶寳推恩轉
　　　　行一官恩命不允仍斷來章批¶答¶
省表具之朕聞予奪不同惟功是眡辭受何常¶惟義之
歸當予而刓印非所以勸功宜受而循¶墻非所以合義
若昔聖賢之論尤嚴取舍之間¶茍有其名則兼金之重
孟子弗以為非不由其<md:KR4d0306_SBCK_022-13a>¶道則五兩之㣲揚雄猶以為泰
<pb:KR4d0306_WYG_022-14b>
今卿輔成儲貳¶之徳於朕蓋有社稷之勲祗進一官顧
形三請¶夫贊龍樓之禮豈如衛翼之誠深伸虎拜之恭¶
孰若師承之道重况循常典非出異恩宜悉眷¶懐毋煩
詞費所辭宜不允(來奏云以疾不及贊龍樓/之禮伸虎拜之¶恭故云)¶
　　　賜嗣秀王師揆辭免除少保依前皇伯奉¶國軍
　　　　節度使充萬夀觀使加食邑食實封¶恩命不
　　　　允批答¶
省表具之三孤之官在周為寅亮天地之職今<md:KR4d0306_SBCK_022-13b>¶雖名存
<pb:KR4d0306_WYG_022-15a>
實異然命數禮秩蓋與丞相等朕未嘗¶輕於授人也卿
以温良易直之資耆明醇茂之¶識為宗室祭酒視儀三
事亦既有年肆予考之¶彞章登拜亞保非獨侈鉅典之
成而已亦俾振¶振麟趾之族知有徳如卿然後足以當此
位其¶為勸勵不既多乎亟其祗欽毋遏朕命所辭宜¶不
允¶
　　　賜嗣濮王不儔上表再辭免特授檢校少¶保依
　　　　前昭慶軍節度使提舉佑神觀嗣濮¶王加食
<pb:KR4d0306_WYG_022-15b>
　　　　邑食實封恩命不允仍斷來章批<md:KR4d0306_SBCK_022-14a>¶答¶
省表具之夫建元子以奉粢盛褒同姓以壯藩¶翰其事
雖殊其為尊祖重本一也孟子曰古之¶人所以大過人
者無他善推其所為而已矣今¶朕因父子之親而施恩
宗族非善推所為之誼¶虖方將以是勵風俗厚人倫以
教天下之愛卿¶言雖力不得而從所辭宜不允仍斷來
章¶
　　　賜嗣秀王師揆再上表辭免除少保依前¶皇伯
<pb:KR4d0306_WYG_022-16a>
　　　　奉國軍節度使充萬夀觀使加食邑¶食實封
　　　　恩命不允仍斷來章批答<md:KR4d0306_SBCK_022-14b>¶省表具之朕讀詩至大雅曰懐徳維寜宗子維¶城未嘗
不置書三歎也於虖有國家者其可不¶寵綏同姓以為
藩垣之助哉𦕈予小子嗣守丕¶緒惟修徳以固宗子者
未嘗一日忘庻幾行葦¶忠厚之風興於今日而况予一
人伯父之尊¶三朝屬籍之老褒崇之典其庸可後乎升
華三¶孤亦既晚矣卿而不宜尚誰宜之趣祗朕恩毋¶或
<pb:KR4d0306_WYG_022-16b>
多遜所辭宜不允仍斷來章¶
　　　賜正議大夫史彌逺再上表辭免特授光¶禄大
　　　　夫右丞相兼樞宻使兼太子少師奉<md:KR4d0306_SBCK_022-15a>¶化縣開
　　　　國公加食邑食實封恩命不允仍¶斷來章批
　　　　答¶
省表具之朕聞諸孟子曰所謂故國者非謂有¶喬木之
謂也有世臣之謂也蓋惟世臣與國同¶體故當以安社
稷為恱不當以辭爵位為髙卿¶忠正勤勞素明斯誼廼
<pb:KR4d0306_WYG_022-17a>
者纍然在疚尚能體眷¶倚之重勉服厥位以圖經綸之
功况今祥禫既¶終禮制無闕是固悉心輔政之日也甲
寅制書¶誕告有位羣工庻正僉曰允哉卿其祗服訓言¶
廸朕不逮君臣同心克享上帝以迓續無疆之<md:KR4d0306_SBCK_022-15b>¶休卿亦
與有無窮之聞豈不賢於辟寵之煩乎¶所辭宜不允仍
斷來章¶
　　　賜光禄大夫右丞相兼樞宻使兼太子少¶師史
　　　　彌逺再上表辭免皇太子講授春¶秋終篇特
<pb:KR4d0306_WYG_022-17b>
　　　　與轉行一官恩命不允仍斷來¶章批答¶
省表具之昔漢明帝之為太子也能辨南陽之¶牘光武
嘉之或謂其天資之美實然抑不知帝¶以十歲而通春
秋揆事應物之權未有不繇學¶出者然以察為明而昧
君人之體殆當時輔導<md:KR4d0306_SBCK_022-16a>¶者之責乎睠吾元子蚤毓春宫
而能建至策以¶安朝廷舉宏綱以尊君父非深窮春秋
之大義¶者疇克知之夫非學無以通經非師無以明理¶
磨礲浸灌日就厥徳卿之力為多豈以訓廸之¶勞而忘褒
<pb:KR4d0306_WYG_022-18a>
陟之寵忱辭雖切匪朕欲聞所辭宜¶不允¶
　　　賜太中大夫知樞宻院事雷孝友正奉大¶夫參
　　　　知政事樓鑰太中大夫同知樞宻院¶事章良
　　　　能端明殿學士通奉大夫簽書樞¶宻院事宇文
　　　　紹節兼太子賓客再上表辭<md:KR4d0306_SBCK_022-16b>¶免皇太子講授
　　　　春秋終篇各特與轉行¶一官恩命不允仍斷
　　　　來章批答¶
省表具之朕惟三代之教太子必使明孝仁義禮¶之經
<pb:KR4d0306_WYG_022-18b>
六藝之有春秋所以著父子君臣之道¶博求鴻碩敷闡
精㣲卿以股肱之良參羽翼之¶重雖靡勞於請說實深
賴於儀刑越既終篇所¶宜論賞夫學為王者事匪專多
訊之勤而習與¶正人居自有不言之益云胡抗奏自托
罔功明¶兩作離當勉裨於令徳日三成魄毋徒貢於謙¶
言所辭宜不允仍斷來章<md:KR4d0306_SBCK_022-17a>¶　　　賜文武百寮宰臣史彌逺等上表奏請皇¶帝御
　　　　殿復膳不允批答
<pb:KR4d0306_WYG_022-19a>
省表具之朕以𦕈身獲承宗廟常懼弗稱以累¶付託之
明屬者風霆之警厥證甚異惟徳菲薄¶晻於政理故天
動威以顯朕𡙇在易有之洊雷¶震君子以恐懼修省是
用惕然貶食避殿蓋不¶若是無以見朕畏威罪已之誠
惟卿等恊同一¶心飭正庻事以輔予不逮廼所望也若
夫抗章¶所陳蘄復常度顧朕寡昧方念弗足以御九筵¶
之峻享四海之珍省愆未皇其敢議此尚體斯<md:KR4d0306_SBCK_022-17b>¶意毋重
有云所請宜不允
<pb:KR4d0306_WYG_022-19b>
　　　賜文武百寮宰臣史彌逺等上表再奏請¶皇帝
　　　　御殿復膳不允批答¶
省表具之朕惟天人之應有若合符言行之㣲¶皆足致
異比以烈風雷雨之警惕若上帝祖¶宗之臨遇災何止
於側身方食殆幾於失匕亟¶虛正宁仍卻珍羞雖盡行
挹損之文尚恐非感¶通之實而未逾信宿遽復故常雖
衆志之願然¶在𦕈躬其安敢况屬郊禋之邇正蘄神聴
之歆¶當益懋於寅畏庻遄臻於昭假朕固有待卿毋<md:KR4d0306_SBCK_022-18a>¶重
<pb:KR4d0306_WYG_022-20a>
陳所請宜不允¶
　　　賜史丞相彌逺再辭免皇太子讀三¶朝寳訓終
　　　　篇轉行一官恩命不允批答¶
省表具之朕惟治效之隆替原於家法之廢興¶使夏之
嗣王常遵大禹之戒而周之奕世弗墜¶文王之謨永平
故事與漢以俱存正觀元龜終¶唐而克鑒則其享國之
有永詎止如今之所觀¶肆惟𦕈躬祗蹈先訓寳若珪璧
銘之槃杅既以¶是而飭身復用之而教子庻一道之相
<pb:KR4d0306_WYG_022-20b>
繼視百¶王而有光卿以元愷之才居綺園之任陪輔最<md:KR4d0306_SBCK_022-18b>¶久講明獨深俾重暉之徳愈新而磐石之基益¶壯此而
弗賞何以懋功陳義固辭豈朕所望所¶辭宜不允¶
　　　賜光禄大夫右丞相兼樞宻使兼太子少¶師永
　　　　國公史彌逺上表再辭免勑令所修¶進吏部
　　　　條法總類及百司吏職補授法了¶畢特轉兩
　　　　官依例加恩仍進封魯國公令¶學士院降制
　　　　恩命不允批答
<pb:KR4d0306_WYG_022-21a>
省表具之卿以經世之學佐王之謩自登翼於¶萬幾首
整齊於百度羣材彚進蔚有慶厯<md:KR4d0306_SBCK_022-19a>¶元祐之風公道砥平
浸還乾道淳熙之舊¶復以餘力裁成信書近酌唐銓别薦
紳之流品¶逺參漢律旌刀筆之勞能坦然甚明來者可
考¶如權衡之設輕重不得而私若涇渭之分清濁¶靡容
其混迄厎章程之定允資筆削之嚴渙汗¶甫頒謙辭已
上知卿盛徳居存避寵之心顧國¶舊章難廢懋功之典
往欽詔諭亟服恩徽所辭¶宜不允
<pb:KR4d0306_WYG_022-21b>
　　　賜吳琰上表再辭免除檢校少保加食邑¶食實
　　　　封恩命不允仍斷來章批答<md:KR4d0306_SBCK_022-19b>¶省表具之朕博觀圖史之傳厯考后妃之徳茍¶内助之
賢嘗有功於社稷則外家之福必流及¶於子孫故周之
任姒世為諸侯而漢之馬鄧門¶多賢者天道非逺較然
可知維我國家壼儀¶最盛是生聖后光輔中興保佑三
朝與定¶大策功徳之懿有光前聞肆卿一門寵榮舄奕¶
將旄公衮先後相望而自比年以來老成凋落¶環顧近
<pb:KR4d0306_WYG_022-22a>
屬惟卿獨存慨然興懐思所以褒異者¶久矣郊禋大慶
中外所同揚於大廷俾眡孤保¶所以報層闈之恩而為
戚里之勸也朕志有在<md:KR4d0306_SBCK_022-20a>¶卿其勿辭所辭宜不允仍斷來
章¶
　　　賜通奉大夫參知政事兼太子賓客章良¶能上
　　　　表再辭免今上皇帝㑹要禮畢轉¶官恩命不
　　　　允仍斷來章批答¶
省表具之昔魯邦之寢敵謀在能秉於周禮世¶祖之恢
<pb:KR4d0306_WYG_022-22b>
皇業由復用於漢儀則知典法之廢興¶實繫國家之隆
替於惟我宋近酌有唐勒成¶㑹稡之書具紀施行之實
使後世由之而稽决¶有司即是而討論豈曰空文厥惟
鉅典而卿蔚¶以使領相予禮容既登奉之告成豈褒崇
之敢<md:KR4d0306_SBCK_022-20b>¶後往祗渙命勉抑謙詞所辭宜不允仍斷來章¶
　　　賜通奉大夫知樞宻院事兼參知政事兼¶太子
　　　　賓客雷孝友上表再辭免進呈安奉¶髙宗皇
　　　　帝寳訓禮畢轉官恩命不允仍斷¶來章批答
<pb:KR4d0306_WYG_022-23a>
省表具之惟治道之隆替原於家法之廢興使¶夏之嗣
王常遵大禹之戒而周之奕世弗墜文¶王之謨則其饗
國之甚長何止如今之所睹緬¶惟髙廟載造我家凡其
一話一言莫匪大經¶大法念既服行於平日更將詒示
於後人肆命<md:KR4d0306_SBCK_022-21a>¶纂修式嚴登進而卿蔚以近弼相時盛儀
可無¶便藩恩命之加以示欽承祖訓之重尚體兹意¶勿
復有陳所辭宜不允仍斷來章¶
　　　賜光禄大夫右丞相兼樞宻使兼太子少¶師魯
<pb:KR4d0306_WYG_022-23b>
　　　　國公史彌逺再上表辭免三局進書¶轉官恩
　　　　命不允仍斷來章批答¶
省表具之卿以研測聖幾之學鋪張王度之文¶獨秉政
鈞兼持史筆叙列聖億萬斯年之世¶繫粲焉金枝玉葉
之輝裒中興三十六載之叡¶謨重於拱璧赤刀之寳舉
嘉泰開禧之行<md:KR4d0306_SBCK_022-21b>¶事倣李衢蘇冕以成書並詒悠久之傳
帥是總¶提之力夫制作國之大典朕不敢輕爵賞君之¶
大權朕不敢廢勉祗渙渥毋守謙辭所辭宜不¶允仍斷
<pb:KR4d0306_WYG_022-24a>
來章¶
　　　賜朝奉大夫試左諫議大夫兼侍讀鄭昭¶先辭
　　　　免除端明殿學士簽書樞宻院事兼¶權參知
　　　　政事兼太子賓客恩命不允仍斷¶來章批答¶
省表具之朕求當世之彦相與建當世之功有¶大臣之
材莫如有大臣之度蓋心平乃可揆物<md:KR4d0306_SBCK_022-22a>¶非量愽不能受
人故嘗即其議論之間因以觀¶其平昔之藴卿性資龢
裕徳宇靚深探厥淵源¶一本聖門之正學望其容貎知
<pb:KR4d0306_WYG_022-24b>
為天下之偉人¶自陟朝行徧居言責無偏無陂務持公
道之衡¶不激不隨雅得爭臣之體僉諧既允圖任何疑¶
繇七諫而擢機廷雖先朝之或有不六年而¶參國論蓋
近比之所無其思恩遇之隆益展謀¶猷之助兹為美報
焉用謙辭所辭宜不允仍斷¶來章¶
　　　賜正議大夫知樞宻院事兼參知政事兼<md:KR4d0306_SBCK_022-22b>¶太子
　　　　賓客雷孝友上表再辭免以皇太¶子講毛詩
　　　　終篇轉一官恩命不允仍斷來¶章批答
<pb:KR4d0306_WYG_022-25a>
省表具之朕聞六經皆聖人作而洙泗之間啟¶告學者
獨於詩尤詳焉蓋可興可羣之未究無¶以知事君父之
方周南召南之不為必有正墻¶面之慮夫學者猶爾况
於承祧貳極之重者虖¶今吾元子刻意是經優而柔之
徳器日茂朝夕¶輔導師賓之力為多進秩眡功厥惟常
典卿其¶毋辭所辭宜不允仍斷來章<md:KR4d0306_SBCK_022-23a>¶　　　賜金紫光禄大夫右丞相兼樞宻使兼太¶子少
　　　　師史彌逺上表再辭免進呈安奉¶髙宗皇帝
<pb:KR4d0306_WYG_022-25b>
　　　　中興經武要略了畢轉官恩命¶不允批答¶
省表具之朕惟周漢再造之君孰若宣光甚盛¶之烈然
詩人歌詠僅存赫赫業業之累章史氏¶形容不過﨣﨣
明明之數語未有萃三紀張皇¶之略為一編㑹稡之書
言其震疊則不測如雷¶霆窺其變化則無窮如天地俾
予小子獲監觀¶之益繄吾元臣專典領之功越進崇階
豈云濫<md:KR4d0306_SBCK_022-23b>¶受徃祗茂渥毋或固辭所辭宜不允¶
　　　賜金紫光禄大夫右丞相兼樞宻使兼太¶子少
<pb:KR4d0306_WYG_022-26a>
　　　　師史彌逺再上表辭免進呈安奉¶髙宗皇帝
　　　　中興經武要略了畢轉官恩命¶不允仍斷來
　　　　章批答¶
省表具之人主之孝以揚祖烈為先國家之事¶以飭戎
昭為急比勒成於鉅典悉登載於明謨¶俾中興攘夷復
古之功垂於永久而今日經武¶整軍之畧有所据依於
朕豈小補哉非卿誰能¶辦此宜膺懋賞勿復終辭所辭
宜不允仍斷來<md:KR4d0306_SBCK_022-24a>¶章
<pb:KR4d0306_WYG_022-26b>
　　　賜正議大夫知樞宻院事兼參知政事兼¶太子賓
　　　　客雷孝友上表再辭免進呈安奉¶髙宗皇帝
　　　　中興經武要略了畢同提舉官¶特與轉兩官
　　　　依例加恩恩命不允仍斷來¶章批答¶
省表具之朕惟皇家復古之勲偉髙廟平¶戎之略雖勉
遵時晦不欲黷武以病生靈而申¶儆邊虞未始恃和而
忘守備迨至玁狁整居之¶暴迄收狒狸送死之功睠是
宏規布於方册俾<md:KR4d0306_SBCK_022-24b>¶鑒觀而有補繇典領之得人豈以勤
<pb:KR4d0306_WYG_022-27a>
勞而忘信¶賞與其傴僂再命堅卿辭寵之心孰若張皇六¶
師助予經武之烈所辭宜不允仍斷來章¶
　　生日詔¶
　　　賜史丞相生日詔¶
勑彌逺東方曰春萃乃乾坤之瑞西平有子為¶吾社稷
之臣千齡符夢弼之占再世决和戎之¶議勲庸甚偉夷
夏具瞻揆初度於孟陬允恊靈¶均之賦保眉夀於魯國
方賡鳬繹之詩重申臺¶餽之朌式侈門弧之慶<md:KR4d0306_SBCK_022-25a>¶
<pb:KR4d0306_WYG_022-27b>
　　　賜少傅呉環生日詔¶
勑呉環漢都馬鄧之賢首推耆徳周嶽甫申之¶降屬在
兹辰方自適於燕頥宜永綏於夀嘏特¶伸頒式庸示眷
懐¶
　　　賜參知政事樓鑰生日詔¶
勑樓鑰月臨冬仲天祐皇家當剥爛復反之¶時適陽盛
隂㣲之始生吾元老為國正人方參¶秉於事樞宜寵加
於賜式益綏夀嘏庸副民瞻
<pb:KR4d0306_WYG_022-28a>
　　　賜右丞相史彌逺生日詔¶
勑彌逺千載風雲之會式契休期四明仙聖之<md:KR4d0306_SBCK_022-25b>¶區實鍾
英氣屬此泰通之月生吾鼎輔之臣世¶秉機衡功施社
稷往致便蕃之錫用仰耆艾之¶祥¶
　　　賜嗣秀王師揆生日詔¶
勑師揆乃睠賢王惟時耆哲清心寡欲味黄老¶之格言
廸徳秉彞蹈間平之雅躅屬當初度爰¶錫多儀祝卿鮐
背之年状我犬牙之勢
<pb:KR4d0306_WYG_022-28b>
　　　賜右丞相史彌逺生日詔¶
勑彌逺帝賚說以正四方商邦嘉靖天生晟而¶為萬姓
唐室中興睠予社稷之宗臣時乃乾坤<md:KR4d0306_SBCK_022-26a>¶之英氣歌降神
於峻嶽方賡周雅之詩紀初度¶於孟陬更恊楚騷之賦其
加蕃錫以介修齡¶
　　　賜少傅呉瓌生日詔¶
勑呉瓌思齊大任仰徽音之如在不顯申伯偉¶耆徳之
獨存屬此仲春時維初度其加異渥以¶介龎禧
<pb:KR4d0306_WYG_022-29a>
　　奬諭詔¶
　　　賜畢再遇蕩平淮冦顯有勞効奬諭詔¶
勑再遇比者淮楚之郊姦民嘯聚毒流縣鄙害¶及蒸黎
朕意其本心或出詿誤姑從招諭許以<md:KR4d0306_SBCK_022-26b>¶自新廼負固以
罔悛至弄兵而未已卿忠勇票¶銳為國爪牙布宣王靈
指授將略卒蕩平於羣¶醜以綏靖於一方㨗奏踵聞威
聲大振緬惟盡¶瘁良極歡喜今氛祲既清式寛予顧瘡痍
未復¶尤惻我心卿其收輯散亡拊循凋瘵盡觧犢牛¶之
<pb:KR4d0306_WYG_022-29b>
帶佩亟安鴻鴈之哀鳴時乃之休惟朕以懌¶故兹奬諭
想宜知悉¶
　
　
　
　
　
　西山文集巻二十二¶
<md:KR4d0306_SBCK_023-1a>¶
<pb:KR4d0306_WYG_023-1a>
欽定四庫全書
　西山文集巻二十三¶
　　　　　　　　　　　　宋　真徳秀　撰
　　翰林詞草¶
　
