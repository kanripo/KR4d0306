# -*- mode: mandoku-view; -*-
#+TITLE: 西山先生眞文忠公文集
#+DATE: 2015-09-11 14:15:58.207850
#+PROPERTY: ID KR4d0306
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 22
#+PROPERTY: FILE SB04n0512-022西山先生眞文忠公文集-卷第二十二.
<pb:KR4d0306_SBCK_022-1a>¶
西山先生真文忠公文集卷第二十二¶
翰林詞草¶
　　答詔¶
　　　賜金紫光禄大夫右丞相史彌逺辭免¶
　　　進呈安奉　三祖下第七世仙源𩔗譜¶
　　　髙宗皇帝寳訓　今上皇帝玉牒　今¶
　　　上皇帝㑹要禮畢三局提舉官并進呈¶
　　　安奉玉牒禮儀使各特與轉兩官依例¶
　　　加恩令學士院降詔恩命不允詔¶
勑具悉日卿總領諸儒以四書　祲容縟典¶
<pb:KR4d0306_SBCK_022-1b>¶
視昔有加或謂一時文物之盛　巳孰知其深¶
助朕徳而有裨治功㢤蓋檻宗支之籍則思睦¶
族不可忘讀典謨之訓則思成憲不可失若朕¶
凉菲雖㣲足書然行一政令而史牒紀之講一¶
典禮而㑹要傳之使予惕然益知爲君之難者¶
亦書之力也卿以鴻儒提鉅筆又以元宰贊盛¶
儀懋賞之行其&KR0154;可後徃恭朕命母復㢲詞所¶
辭冝不允¶
　　賜正議大夫知樞宻院事兼參知政事兼¶
　　太子賓客雷孝友再上奏劄子乞歸休田¶
<pb:KR4d0306_SBCK_022-2a>¶
　　里不允不得再有陳請詔¶
勑具悉朕内修經國之摹外講安邊之畫念端¶
委廟堂而共政惟二三臣苟折衝尊爼之有人¶
賢十萬衆卿以魁壘之器雄剛之材正色立朝¶
真後凋之松柏同心輔政有相濟之鹽梅當夙¶
宵圖乂之秋正上下交修之日眷時邇列稀若¶
晨星獨我老成屹如砥柱俾朕躬之有頼諒天¶
意之使然與其志在丘園冀&KR0059;情之&KR0408;孰若心¶
存社稷合大義之公徃佩予言勉綏爾位所請¶
冝不允不得再有陳請¶
<pb:KR4d0306_SBCK_022-2b>¶
　　賜正奉大夫守吏部尚書兼太子詹事兼¶
　　修國史兼實錄院同修&KR0103;汪逵辭免除顯¶
　　謨閣學士提舉佑神觀依舊兼太子詹事¶
　　兼修國史實錄院同修&KR0103;仍令赴曰參恩¶
　　命不&KR0098;詔¶
勑具悉朕以尊用老成爲重挽之唯恐弗留卿¶
以保全名節爲髙去之唯恐不力故於二者思¶
擇其中釋銓筦而侍真祠所以示閔勞之意列¶
清廂而輔儲禁所以示貪賢之心卿猶固辭其¶
&KR0105;安在所辤冝不允¶
<pb:KR4d0306_SBCK_022-3a>¶
　　賜寳謨閣&KR0033;學士中大夫新知潼川府劉¶
　　光祖乞提舉宫觀一次不允詔¶
勑具悉昔在　先朝有臣趙抃立朝則忠於君¶
治郡則仁於民朕緬懷遺風謂不復見求之當¶
世廼得其人卿以剛毅正直之資兼&KR0268;祥樂易¶
之徳曩司言責誠節貫于天淵比典藩維惠澤¶
流于江漢揆諸前&KR0530;異世同心維時梓潼繄乃¶
舊服徒得君重慰吾父老子弟之思政雖家居¶
何以過此奉祠之請非所欲聞所請冝不允¶
　　賜正議大夫守兵部尚書兼詳定勑令官¶
<pb:KR4d0306_SBCK_022-3b>¶
　　兼權吏部尚書李大性辭免除吏部尚書¶
　　兼軄依舊日下供軄恩命不允詔¶
勑具悉朕惟銓綜之&KR0009;古今所難雖一定若權¶
衡蓋自有不欺之法非至明如水鏡豈䏻勝無¶
窮之姦故法非人而莫行官以人而後重而况¶
軄亞近輔位尊文昌必得耆&KR0199;之臣乃當𨕖用¶
之意卿蚤列灋従為時名流愽貫群書扵典章¶
&KR0057;所該洽周行萬里扵情僞靡不照知必&KR0014;以¶
鑒裁之公收平允之譽徃共乃軄稱朕志焉𫠦¶
辤冝不允¶
<pb:KR4d0306_SBCK_022-4a>¶
　　賜通奉大夫權刑部尚書兼太子右庶子¶
　　兼同修國史實錄院同修撰兼給事中兼¶
　　&KR0033;學士院曾從龍辤免除禮部尚書兼軄¶
　　並依舊日下供軄恩命不允詔¶
勑具悉昔虞書之論天秩實在天討之先周官¶
之設&KR0022;𠛬列於&KR0022;禮之後蓋法令特輔治之具¶
而敎化有範民之功朕方修明舊章蒐舉墜典¶
自非當世豪英之士孰識古人制作之源卿學¶
足以致知才足以大受廣廷待問首陳&KR0416;勉力¶
行之言状歳躋荣巳著老成重徳之望惟時宗¶
<pb:KR4d0306_SBCK_022-4b>¶
伯政待鴻儒與其嬰簿書獄訟之勞孰若付爼¶
豆禮文之事庶因稽古之暇罙盡告猷之忠徃¶
悉乃心庸稱朕志所辭冝不允¶
　　賜通奉大夫新除禮部尚書兼太子右庶¶
　　子兼同修國史實錄院同修撰兼給事中¶
　　兼直學士院曾從龍辭免兼實錄院修撰¶
　　恩命不允詔¶
勑具悉朕&KR0026;　咸平之世去　太祖太宗未¶
逺也而我　章聖皇帝喟然深念亟命纂修正¶
史於是各臣楊億輩寔膺是選越五載而書用¶
<pb:KR4d0306_SBCK_022-5a>¶
成筆削得人其效如此於惟中興　三聖授受¶
功徳盛矣而汗青之典猶未就緒朕甚恧焉卿¶
文紹卿雲學冨班馬必䏻以大手筆成一家言¶
徃㢤勿辭副朕所望所辭冝不允¶
　　賜資政殿大學士正議大夫知興元軍府¶
　　事兼管内勸農管田使充利州路安撫使¶
　　馬歩軍都總管四川制置大使安丙辭免¶
　　除同知樞宻院事兼太子賓客日下起發¶
　　赴院治事恩命不允詔¶
勑具悉昔在　阜𨹧之盛緬懐蜀道之難選任¶
<pb:KR4d0306_SBCK_022-5b>¶
惟精率取一時之傑功庸旣懋必躋兩地之嚴¶
仰窺宏墓厥有深㫖卿以魁壘之器雄剛之材¶
忠義貫乎神明威名震乎戎落百年彛鼎丕昭¶
曠世之勲萬里岷峨坐復承平之觀念宣勞之¶
浸乆豈圖任之可忘渇聞話言想見風采肆擢¶
陪於右府併參護於春宫顧南渡中興以來餘¶
八十載&KR0002;西州與政之彦凡六七人皆甞服采¶
于朝始拜登庸之寵維卿殊遇眡昔尠儔冝追¶
聞命引道之風庸副側席待賢之意所辞冝不¶
允¶
<pb:KR4d0306_SBCK_022-6a>¶
　　賜顯謨閣直學士太中大夫知潼川軍府¶
　　事兼管内勸農使兼提舉潼川府界渠州¶
　　懐安等軍兵廵撿盗賊公事劉甲辭免除¶
　　寳謨閣學士知興元府兼本路安撫使塡¶
　　見闕兼節制本路屯戍軍馬就送還人限¶
　　一日起發之任候任滿前来奏事時暫兼¶
　　權四川制置司軄事恩命不允詔¶
勑具悉朕顧詹南鄭屏蔽西陲鄰境多虞政保¶
邉之當急元戎新易念謀帥之孔艱非威名素¶
著不足以慹敵心非恩信乆孚不足以尉民望¶
<pb:KR4d0306_SBCK_022-6b>¶
愽參于衆未有如卿故擢專帥閫之雄仍暫領¶
制垣之重庶㡬麾幟弗改而氣自精明鈇龯未¶
施而人自畏服此朕仰成之本意亦卿夙負之¶
壮猶胡爲抗章未即引道夫勞法從以劇煩之¶
&KR0009;屈高年於扞禦之衝顧朕至懐良非獲巳諒¶
以急病遜夷之素必無辭難就佚之私亟拜恩¶
徽寛吾憂顧所辭冝不允¶
　　賜資政殿學士通議大夫知潭州軍州事¶
　　兼管内勸農營田使充荆湖南路安撫使¶
　　馬歩軍都緫管衛涇辤免除資政殿大學¶
<pb:KR4d0306_SBCK_022-7a>¶
　　士知隆興府江西安撫使填見闕恩命不¶
　　允詔¶
勑具悉朕惟尊方鎭之&KR0096;所以衛王室優大臣¶
之礼所以重朝廷卿夙&KR0018;軼材蔚爲偉器參國¶
枋於萬化更新之日有彌縫輔贊之功建帥旄¶
於一方甫定之餘有鎮靜綏懐之畧顧方深於¶
嘉頼廼婁丐於歸休爲爾相攸莫如自近大江¶
西南綿數千里昔稱㑹府之雄中興牧伯餘四¶
十人半用政𡍼之舊申加𨺚委就陟寵名使周¶
&KR0022;喜良翰之臨知朕志軫斯民之厚尚體玆意¶
<pb:KR4d0306_SBCK_022-7b>¶
母為固辤所辤冝不允¶
　　賜朝議大夫試尚書禮部侍郎兼中書舎¶
　　人兼修玉牒官兼侍讀范之柔辭免&KR0096;刑¶
　　部尚書日下供軄恩命不允詔¶
勑具悉維我　皇祖肇開&KR0022;圖首除五季之&KR0075;¶
刑㓎復成周之中典俾天下元元之蕃庶各保¶
其生而國家世世之康寜皆基于此顧朕凉菲¶
敢忘纘承肆擇儒英進司&KR0022;禁庶闡洽徳好生¶
之化以爲析天永命之原卿剛毅而&KR0073;和清明¶
而簡重愽參于衆冝在此官昔文正議仲約之¶
<pb:KR4d0306_SBCK_022-8a>¶
刑不欲開人主以殺戮之漸忠宣爭新州之獄¶
獨思爲朝廷存長厚之風諒惟世臣深識此意¶
亟其抵服副朕𨕖掄所辭冝不允¶
　　賜資政殿學士通議大夫知潭州衛涇上¶
　　表再辭免除資政殿大學士知隆興府江¶
　　西安撫使恩命不允不得再有陳請詔¶
勑具悉日者豫章郡以𡙇牧聞朕腃焉西顧曰¶
此　孝宗皇帝龍濳之舊服也&KR0109;江而帯湖物¶
衆而地大非吾股肱舊人功在王室而澤在生¶
民莫宜居之顧咨近臣咸以卿對朕於是有五¶
<pb:KR4d0306_SBCK_022-8b>¶
月乙亥之詔焉詩不云虖在彼無惡在此無斁¶
夫䏻使政孚于湖南而不䏻使化行於江右者¶
非所聞也亟脂而車庸答民望所辭冝不允不¶
得再有陳¶
　　賜資政殿大學士正議大夫安丙辭免除¶
　　&KR0026;文殿大學士知潭州兼荆湖南路安撫¶
　　使填見闕恩命不允詔¶
勑具悉朕以卿威名夙著冝入贊機廷卿廼以¶
疢疾自言願退休祠館將必行朕命則非所以¶
示閔劳之心若遽聴卿歸又非所以盡貪賢之¶
<pb:KR4d0306_SBCK_022-9a>¶
&KR0105;深求其當冝&KR0408;厥中維紫宸於近軄爲獨髙¶
維星沙於外藩爲冣佚寵名赫奕實均廊廟之¶
瞻嘯諾優䌛仍遂湖山之樂其體相攸之意母¶
形知止之言所辭冝不允¶
　　賜金紫光禄大夫右丞相兼樞宻使兼太¶
　　子少師魯國公史彌逺辭免以　皇太子¶
　　講毛詩終篇特與轉行一官恩命不允詔¶
勑具悉朕遹觀前代之隆莫重元良之敎出則¶
有師入則有保旣皆𨕖用於正人邇之事父逺¶
之事君欲使深明於大義惟六詩之當究在三¶
<pb:KR4d0306_SBCK_022-9b>¶
善以&KR0057;先卿蔚以鴻儒乆陪鶴禁周旋羽翼獨¶
高園綺之功導迪性情匪顓毛鄭之學屬檻終¶
篇之奏徧推横帙之褒矧吾元臣可後寵秩其¶
祗予命益旣廼心所辭冝不允¶
　　賜禮部尚書兼太子詹事兼給事中兼&KR0033;¶
　　學士院曾從龍華文閣學士兼太子詹事¶
　　戴溪刑部侍郎兼太子左諭徳劉爚辭免¶
　　以　皇太子講毛詩終篇各特與轉行一¶
　　官恩命不允詔¶
勑具悉朕惟求多聞乃有獲實哲王永世之規¶
<pb:KR4d0306_SBCK_022-10a>¶
不學詩無以言蓋聖門敎子之灋肆疇端士俾¶
翼元良必先六義之陳以禆三善之懿卿心傳¶
洙泗學陋毛韓其於&KR0025;容諷誦之間居多涵泳¶
性情之益旣終厥帙冝奨爾劳其亟佩於寵光¶
尚益廑於輔導所辭冝不允¶
　　賜資政殿大學士正議大夫安丙上表再¶
　　辭免除&KR0026;文殿學士知潭州兼荆湖南路¶
　　安撫使填見闕恩命不允不得再有陳請¶
　　詔¶
勑具悉廼者念卿乆勞于外擢贊本兵之任冀¶
<pb:KR4d0306_SBCK_022-10b>¶
聞告后之猷疊檻來章具陳至意謂方脫瞿唐¶
之嶮願少休荆渚之間義雖急於親賢恩&KR0057;先¶
於從欲故待以宰臣之禮而付之連帥之權蓋¶
徇忱辭匪縁他故而卿乃惟多言之是畏思勇¶
退以自謀聞之憮然慮亦過矣朕方推誠耆哲¶
務全終始之恩卿其戮力國家勿以中外爲間¶
所辭冝不允¶
　　賜金紫光禄大夫右丞相兼樞宻使兼太¶
　　子少師魯國公史彌逺辭免爲進呈安奉¶
　　髙宗皇帝中興經武要略了畢提舉官就¶
<pb:KR4d0306_SBCK_022-11a>¶
　　差禮儀使各特與轉兩官依例加恩令學¶
　　士院降制恩命不允詔¶
勑具悉朕惟我　烈祖以天授之資再造鴻業¶
雖神機妙筭不可迹窺至於整戎經武之方安¶
邊制勝之畫布在方筞煥如日星其在菲&KR0765;敢¶
忘取法肆命纂輯裁為一書歷年于茲廼克登¶
奉提綱領使卿實顓之稽諸舊章其可不賞昔¶
下武之詩爲&KR0071;文而作也卿其輔朕懋建長筞¶
以明昭于前人光時乃朕志區區品秩何足以¶
辞所辭冝不允¶
<pb:KR4d0306_SBCK_022-11b>¶
　　賜寳謨閣直學士朝議大夫前知成都府¶
　　路安撫使黃疇若辭免除兵部尚書兼太¶
　　子右庶子恩命不允詔¶
勑具悉維蜀萬里在天一方自昔　祖　宗之¶
時巳𨺚牧守之&KR0009;當其臨遣必有以寵其行越¶
旣勞還必有以旌其冣卿曩繇邇列出撫逺民¶
其威名立㫁有張詠之風其簡易弗苛如趙抃¶
之政使𧖟叢魚鳬之舊俗咸厎樂生雖白狼槃¶
木之諸夷亦皆効順旣寛西顧爰命東歸間闊¶
六年喜風神之尚壯諄勤三䟽偉論議之可&KR0026;¶
<pb:KR4d0306_SBCK_022-12a>¶
冝登夏官常伯之聮併領春宫中護之職其思¶
羙報母事謙辭所辭宜不&KR0098;¶
　　賜朝議大夫新除㩲兵部尚書兼太子右¶
　　庶子黄疇若乞𢌿祠禄不允詔¶
勑具悉朕以卿去國六年守藩萬里念不見賈¶
生之乆故式遄山甫之歸置之大司馬之聮寵¶
以中庶子之軄方將屢趣燕閒之對俾罄所懐¶
庶㡬力陳鯁諤之規有禆予聴偶茲移疾遽欲¶
節安旣非盡瘁事國之素心亦豈側席待賢之¶
本志其思加嗇亟厎有瘳茍未遂於造朝政何¶
<pb:KR4d0306_SBCK_022-12b>¶
嫌於予告所請冝不允¶
　批答¶
　　賜起復正議大夫右丞相兼樞宻使兼太¶
　　子少師史彌逺再上表辭免　皇大子𠕋¶
　　寳推恩轉行一官恩命不允仍断来章批¶
　　答¶
省表具之朕聞子奪不同惟功是眡辭受何常¶
惟義之歸當予而刓印非所以勸功冝受而循¶
墻非所以合義若昔聖賢之論&KR0057;嚴取舍之間¶
苟有其名則兼金之重孟子弗以爲非不由其¶
<pb:KR4d0306_SBCK_022-13a>¶
道則五两之㣲楊雄猶以爲泰今卿輔成儲貳¶
之徳於朕蓋有社稷之勲祇進一官顧形三請¶
夫贊龍樓之禮豈如衛翼之誠深伸虎拜之㳟¶
孰若師承之道重况循常典非出異恩冝悉眷¶
懐母煩詞費所辭冝不允(來奏云以疾不及贊/龍樓之禮伸虎拜之)¶
(恭故/云)¶
　　賜嗣秀王師揆辭免除少保依前皇伯奉¶
　　國軍節度使充萬夀觀使加食邑食實封¶
　　恩命不允批答¶
省表具之三孤之官在周爲寅亮天地之軄今¶
<pb:KR4d0306_SBCK_022-13b>¶
雖名存實異然命數禮秩蓋與丞相等朕未甞¶
輕於授人也卿以温良易&KR0033;之資耆明醇茂之¶
識爲宗室𥙊酒視儀三事亦旣有年肆予考之¶
&KR0212;章登拜亞保非獨侈鉅典之成而已亦俾振¶
振麟趾之族知有徳如卿然後足以當此位其¶
爲勸勵不旣多乎亟其祗欽母遏朕命所辭冝¶
不允¶
　　賜嗣濮王不儔上表再辭免特授檢校少¶
　　保依前昭慶軍節度使提舉佑神觀嗣濮¶
　　王加食邑食實封恩命不允仍斷來章批¶
<pb:KR4d0306_SBCK_022-14a>¶
　　答¶
省表具之夫建元子以奉粢盛褒同姓以壯藩¶
翰其事雖殊其爲尊祖重本一也孟子曰古之¶
人所以大過人者無他善推其所爲而巳矣今¶
朕因父子之親而施恩宗族非善推所爲之&KR0105;¶
虖方將以是勵風俗厚人倫以敎天下之愛卿¶
言雖力不得而&KR0025;所辭冝不允仍㫁来章¶
　　賜嗣秀王師揆再上表辭免除少保依前¶
　　皇伯奉國軍節度使充萬夀觀使加食邑¶
　　食實封恩命不允仍㫁来章批答¶
<pb:KR4d0306_SBCK_022-14b>¶
省表具之朕讀詩至大雅曰懷徳維寜宗子維¶
城未嘗不置書三歎也於虖有國家者其可不¶
寵綏同姓以爲藩垣之𦔳㢤𦕈予小子嗣守丕¶
緒惟修徳以固宗子者未嘗一日忘庶㡬行葦¶
忠厚之風興於今日而况予一人伯父之尊¶
三朝屬籍之老褒崇之典其庸可後虖升華三¶
孤亦旣晚矣卿而不冝尚誰冝之趣祗朕恩母¶
或多遜所辭冝不允仍㫁来章¶
　　賜正議大夫史彌逺再上表辭免特授光¶
　　禄大夫右丞相兼樞宻使兼太子少師奉¶
<pb:KR4d0306_SBCK_022-15a>¶
　　化縣開國公加食邑食實封恩命不允仍¶
　　㫁来章批答¶
省表具之朕聞諸孟子曰所謂故國者非謂有¶
喬木之謂也有世臣之謂也蓋惟世臣與國同¶
體故當以安社稷爲恱不當以辭爵位爲髙卿¶
忠正勤勞素明斯&KR0105;廼者纍然在疚尚䏻體眷¶
𠋣之重勉服厥位以圖經綸之功况今祥禫旣¶
終禮制無闕是固悉心輔政之日也甲寅制書¶
誕告有位羣工庶正僉曰允㢤卿其祗服訓言¶
迪朕不逮君臣同心克享上帝以迓續無疆之¶
<pb:KR4d0306_SBCK_022-15b>¶
休卿亦與有無窮之聞豈不賢於辟寵之煩乎¶
所辭宜不允仍㫁来章¶
　　賜光禄大夫右丞相兼樞宻使兼太子少¶
　　師史彌遠再上表辭免　皇太子講授春¶
　　秋終篇特與轉行一官恩命不允仍㫁来¶
　　章批答¶
省表具之昔漢明帝之爲太子也䏻辨南陽之¶
牘光武嘉之或謂其天資之美實然抑不知帝¶
以十歳而通春秋揆事應物之權未有不繇學¶
出者然以察爲明而昧君人之體殆當時輔導¶
<pb:KR4d0306_SBCK_022-16a>¶
者之責虖睠吾元子蚤&KR1521;春宫而䏻建至筞以¶
安朝廷舉宏綱以尊君父非深窮春秋之大義¶
者疇克知之夫非學無以通經非師無以明理¶
磨礲浸灌日就厥徳卿之力爲多豈以訓迪之¶
勞而忘褒陟之寵忱辭雖切匪朕欲聞所辭冝¶
不允¶
　　賜太中大夫知樞宻院事雷孝友正奉大¶
　　夫參知政事樓鑰太中大夫同知樞密院¶
　　事章良䏻端明殿學士通奉大夫簽書樞¶
　　密院事宇文紹節兼太子賓客再上表辭¶
<pb:KR4d0306_SBCK_022-16b>¶
　　免　皇太子講授春秋終篇各特與轉行¶
　　一官恩命不允仍斷来章批答¶
省表具之朕惟三代之敎太子必使明孝仁禮¶
義之經六㙯之有春秋所以著父子君臣之道¶
愽求鴻碩敷闡精微卿以股肱之良參羽翼之¶
重雖靡勞於誦&KR0003;實深頼於儀刑越旣終篇所¶
冝論賞夫學爲王者事匪專多訊之勤而習與¶
正人居自有不言之益云胡抗奏自托罔功明¶
兩作離當勉禆於令徳日三成魄母徒貢於謙¶
言所辭冝不允仍㫁来章¶
<pb:KR4d0306_SBCK_022-17a>¶
　　賜文武百寮宰臣史彌逺等上表奏請皇¶
　　帝御殿復膳不允批答¶
省表具之朕以𦕈身獲承宗廟常懼弗稱以累¶
付託之明屬者風霆之警厥證甚異惟徳菲薄¶
晻于政理故天動威以顯朕郵在易有之洊雷¶
震君子以恐懼修省是用惕然貶食避殿蓋不¶
若是無以見朕畏威罪巳之誠惟卿等恊同一¶
心飭正庶事以輔子不逮廼所望也若夫抗章¶
所陳蘄復常度顧朕寡昧方念弗足以御九筵¶
之峻享四海之珍省愆未皇其敢議此尚體斯¶
<pb:KR4d0306_SBCK_022-17b>¶
意母重有云所請冝不允¶
　　賜文武百寮宰臣史彌逺等上表再奏請¶
　　皇帝御殿復膳不允批答¶
省表具之朕惟天人之應有若合符言行之㣲¶
皆足致異比以烈風雷雨之警惕若上帝　祖¶
宗之臨遇災何止於側身方食殆㡬於失匕亟¶
虚正宁仍郤珍羞雖盡行挹損之文尚恐非感¶
通之實而未逾信𪧐遽復故常雖衆志之願然¶
在𦕈躬其安敢况屬郊禋之邇正蘄神聴之歆¶
當益懋於寅威庶遄臻於昭假朕固有待卿母¶
<pb:KR4d0306_SBCK_022-18a>¶
重陳所請冝不允¶
　　賜史丞相彌逺再辭免　皇太子讀　三¶
　　朝寳訓終篇轉行一官恩命不允批答¶
省表具之朕惟治效之隆替原於家法之廢興¶
使夏之嗣王常遵大禹之戒而周之奕世弗墜¶
文王之謨永平故事與漢以俱存正觀元龜終¶
唐而克鑒則其享國之有永詎止如今之所觀¶
肆惟𦕈躬祗蹈先訓寳若珪璧銘之槃扜旣以¶
是而飭身復用之而敎子庶一道之相&KR0071;視百¶
王而有光卿以元愷之才居綺園之任陪輔冣¶
<pb:KR4d0306_SBCK_022-18b>¶
乆講明獨深俾重暉之徳愈新而盤石之基益¶
壯此而弗賞何以懋功陳義固辭豈朕所望所¶
辭冝不允¶
　　賜光禄大夫右丞相兼摳宻使兼太子少¶
　　師永國公史彌逺上表再辭免勑令所修¶
　　進吏部條法總𩔖及百司吏軄&KR0024;授法了¶
　　畢特轉兩官依例加恩仍進封魯國公令¶
　　學士院降制恩命不允批答¶
省表具之卿以經世之學佐王之謩自登翼於¶
萬機首整齊於百度群材彚進蔚有　慶暦¶
<pb:KR4d0306_SBCK_022-19a>¶
元祐之風公道砥平浸還　乾道　淳熈之舊¶
復以餘力裁成信書近酌唐銓别薦紳之流品¶
逺參漢律旌刀筆之勞䏻坦然甚明来者可考¶
如權衡之設輕重不得而&KR0059;若涇渭之分清濁¶
靡容其混迄底章程之定允資筆削之嚴渙汗¶
甫須謙辭巳上知卿盛徳居存避寵之心顧國¶
舊章難廢懋功之典徃欽詔諭亟服恩徽所辭¶
宜不允¶
　　賜呉琰上表再辭免除檢校少保加食邑¶
　　食實封恩命不允仍㫁来章批答¶
<pb:KR4d0306_SBCK_022-19b>¶
省表具之朕愽觀圖史之傳歷考后妃之徳苟¶
内助之賢嘗有功於社稷則外家之福必流及¶
於子孫故周之任姒世爲諸侯而漢之馬鄧門¶
多賢者天道非逺較然可知維我　國家壷儀¶
最盛是生　聖后光輔中興保佑　三朝與定¶
大筞功徳之懿有光前聞肆卿一門寵榮舄奕¶
將旄公衮先後相望而自比年以来老成凋落¶
環顧近屬惟卿獨存&KR0099;然興懐思𫠦以褒異者¶
久矣郊㮒大慶中外所同揚于大廷俾眡孤保¶
所以報層闈之恩而爲内里之勸也朕志有在¶
<pb:KR4d0306_SBCK_022-20a>¶
卿其勿辭所辭冝不允仍㫁来章¶
　　賜通奉大夫參知政事兼太子賓客章良¶
　　䏻上表再辭免　今上皇帝㑹要禮畢轉¶
　　官恩命不允仍㫁來章批答¶
省表具之昔魯&KR0022;之寢敵謀在䏻秉於周禮世¶
柤之恢皇業由復用於漢儀則知典法之廢興¶
實繫國家之𨺚替於惟我　宋近酌有唐勒成¶
㑹稡之書具紀施行之實使後世由之而稽决¶
有司即是而討論豈曰空文厥惟鉅典而卿蔚¶
以使領相予禮容旣登奉之告成豈褒崇之敢¶
<pb:KR4d0306_SBCK_022-20b>¶
後徃祗渙命勉抑謙詞𫠦辭冝不允仍㫁来章¶
　　賜通奉大夫知樞宻院事無參知政事無¶
　　太子賓客雷孝友上表再辭免進呈安奉¶
　高宗皇帝寳訓禮畢轉官恩命不允仍㫁¶
　　来章批答¶
省表具之惟治道之隆替原於家法之廢興使¶
夏之嗣王常遵大禹之戒而周之奕世弗墜文¶
王之謨則其饗國之甚長何止如今之所睹&KR0225;¶
惟　髙廟載造我家凡其一話一言莫匪大經¶
大法念旣服行於平日更將詒示於後人肆命¶
<pb:KR4d0306_SBCK_022-21a>¶
纂修式嚴豋進而卿蔚以近弼相時盛儀可無¶
便藩恩命之加以示欽承祖訓之重尚體兹意¶
勿復有陳所辭冝不允仍㫁来章¶
　　賜光禄大夫右丞相兼樞宻使兼太子少¶
　　師魯國公史彌逺再上表辭免三&KR0560;進書¶
　　轉官恩命不允仍斷来章批答¶
省表具之卿以研測聖㡬之學鋪張王度之文¶
獨秉政鈞兼持史筆叙　列聖億萬斯年之世¶
繫粲焉金技玉葉之輝裒中興三十六載之叡¶
謨重於洪壁赤刀之寳舉嘉㤗　開禧之行¶
<pb:KR4d0306_SBCK_022-21b>¶
事倣李衢蘇冕以成書並詒悠久之傳帥自總¶
提之力夫制作國之大典朕不敢輕爵賞君之¶
大權朕不敢廢勉祇渙渥母守謙辭所辭冝不¶
允仍㫁來章¶
　　賜朝奉大夫試左諫議大夫兼侍讀鄭昭¶
　　先辭免除端明殿學士簽書樞宻院事兼¶
　　權參知政事兼太子賓客恩命不允仍㫁¶
　　来章批答¶
省表具之朕求當世之彦相與建當世之功有¶
大臣之材莫如有大臣之度蓋心平乃可揆物¶
<pb:KR4d0306_SBCK_022-22a>¶
非量愽不䏻受人故甞即其議論之間因以觀¶
其平昔之緼卿性資龢&KR0073;徳宇靚深探厥淵源¶
一本聖門之正學望其容貌知爲天下之偉人¶
自陟朝行徧居言責無偏無陂務持公道之衡¶
不激不隨雅得爭臣之體僉諧旣允圖任何疑¶
繇七諌而擢機廷雖　先朝之或有不六年而¶
參國論蓋近比之所無其思恩遇之隆益展謀¶
猷之𦔳兹爲美報焉用謙辭所辭冝不允仍㫁¶
来章¶
　　賜正議大夫知樞宻院事兼參知政事兼¶
<pb:KR4d0306_SBCK_022-22b>¶
　　太子賓客雷孝友上表再辭免以　皇太¶
　　子講毛詩終篇轉一官恩命不凢仍㫁来¶
　　章批答¶
省表具之朕聞六經皆聖人作而洙泗之間啓¶
告學者獨於詩&KR0057;詳焉蓋可興可群之未究無¶
以知事君父之方周南召南之不爲必有正墻¶
面之慮夫學者猶爾况於承祧貳極之重者虖¶
今吾元子刻意是經優而柔之徳器日茂朝夕¶
輔導師賓之力爲多進秩㫝功厥惟常典卿其¶
母辭所辭冝不允仍㫁來章¶
<pb:KR4d0306_SBCK_022-23a>¶
　　賜金𬗋光祿大夫右丞相兼樞宻使兼太¶
　　子少師史彌逺上表再辭免進呈安奉¶
　　髙宗皇帝中興經武要略了畢轉官恩命¶
　　不允批答¶
省表具之朕惟周漢再造之君孰若宣光甚盛¶
之烈然詩人歌詠僅存赫赫業業之累章史氏¶
形容不過﨣﨣明明之數語未有萃三紀張皇¶
之畧爲一編㑹稡之書言其震疊則不測如雷¶
霆窺其變化則無窮如天地俾予小子𫉬&KR0101;觀¶
之益繄吾元臣專典領之功越進崇階豈云濫¶
<pb:KR4d0306_SBCK_022-23b>¶
受徃祗茂渥母或固辭所辭冝不允¶
　　賜金紫光禒大夫右丞相兼樞宻使兼太¶
　　子少師史彌逺再上表辭免進呈安奉¶
　　髙宗皇帝中興經武要略了畢轉官恩命¶
　　不允仍㫁來批答¶
省表具之人主之孝以&KR0045;祖烈爲先國家之事¶
以飭戎昭爲急比勒成於鉅典悉登載於明謨¶
俾中興攘夷復古之功垂于永人而今日經武¶
整軍之略有所据依於朕豈小&KR0024;㢤非卿誰䏻¶
辦此冝膺懋賞勿復終辭所辭冝不允仍㫁来¶
<pb:KR4d0306_SBCK_022-24a>¶
章¶
　　賜正議大夫知樞宻院事兼参知政事兼¶
　　太子賓客雷孝友上表再辭免進呈安奉¶
　　高宗皇帝中興經武要略了畢同提舉官¶
　　特與轉兩官依例加恩恩命不允仍㫁来¶
　　章批答¶
省表具之朕惟　皇家復古之勲偉　髙廟平¶
戎之略雖勉遵時晦不欲黷武以病生靈而申¶
儆邉虞未始恃和而忘守僃迨至玁狁整居之¶
暴迄收佛狸送死之功睠是宏規布于方𠕋俾¶
<pb:KR4d0306_SBCK_022-24b>¶
鑒觀而有補繇典領之得人豈以成勞而忘信¶
賞與其傴僂再命堅卿辭寵之心孰若張皇六¶
師助予經武之烈所辭冝不允仍斷来章¶
　生日詔¶
　　賜史丞相生日詔¶
勑彌逺東方曰春萃乃乾坤之瑞西平有子爲¶
吾社稷之臣千齡符夣弼之占再世决和戎之¶
議勲庸甚偉夷夏具瞻揆&KR0004;度於孟陬允恊靈¶
均之賦保睂壽於魯國方賡鳬繹之詩重申臺¶
餽之朌式侈門弧之慶¶
<pb:KR4d0306_SBCK_022-25a>¶
　　賜少𫝊呉&KR0347;生日詔¶
勑呉&KR0347;漢都馬鄧之賢首推𦒿徳周嶽甫申之¶
降屬在兹辰方自適扵燕頥冝永綏於夀嘏特¶
伸頒式庸示眷懐¶
　　賜参知政事樓鑰生日詔¶
勑樓鑰月臨冬仲天祐　皇家當剥爛復反之¶
時&KR0408;陽盛隂微之始生吾元老爲國正人方参¶
秉於事樞冝寵加扵賜式益綏夀嘏庸副民瞻¶
　　賜右丞相史彌逺生日詔¶
勑彌逺千戴風雲之㑹式𢍆休期四明仙聖之¶
<pb:KR4d0306_SBCK_022-25b>¶
區實鍾英氣屬此㤗通之月生吾𪔂輔之臣世¶
秉機衡功施社稷往致便藩之錫用迎𦒿文之¶
祥¶
　　賜嗣秀王師揆生日詔¶
勑師揆乃睠贒王惟時𦒿&KR0530;清心寡欲味黄老¶
之格言迪徳秉彛蹈間平之雅躅屬當初度爰¶
錫多儀祝卿鮐背之年壯我犬牙之勢¶
　　賜右丞相史彌逺生日詔¶
勑彌逺帝賚&KR0003;以正四方商邦嘉靖天生晟而¶
爲萬姓唐室中興睠予社稷之宗臣時乃乾坤¶
<pb:KR4d0306_SBCK_022-26a>¶
之英氣歌降神於駿嶽旣賡周雅之詩紀初度¶
於孟陬更恊楚騷之賦其加蕃錫以介修齡¶
　　賜少傅呉&KR0347;生日詔¶
勑呉&KR0606;思齊大任仰徽音之如在不𩔰申伯偉¶
𦒿徳之獨存屬此仲春時維初度其加異渥以¶
介龎禧¶
　&KR0324;諭詔¶
　　賜畢再遇蕩平淮㓂𩔰有勞効&KR0324;諭詔¶
勑再遇比者淮楚之郊姦民嘯聚毒流縣鄙害¶
及蒸&KR0058;朕意其本心或出詿誤姑從柖諭許以¶
<pb:KR4d0306_SBCK_022-26b>¶
自新廼&KR0018;固以罔悛至弄兵而未巳卿忠勇票¶
銳爲國爪牙布宣王靈指授將略卒蕩平於羣¶
醜以綏靖於一方捷奏踵聞威聲大振緬惟盡¶
瘁良極歎嘉今氛祲旣淸式寛予顧瘡痍未復¶
&KR0057;惻我心卿其收輯散亡拊循凋瘵盡解犢牛¶
之帶佩亟安鴻鴈之哀鳴時乃之休惟朕以懌¶
故兹奨諭想冝知悉¶
西山先生真文忠公文集卷第二十二¶
