# -*- mode: mandoku-view; -*-
#+TITLE: 西山先生眞文忠公文集
#+DATE: 2015-09-11 14:15:58.868250
#+PROPERTY: ID KR4d0306
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 35
#+PROPERTY: FILE SB04n0512-035西山先生眞文忠公文集-卷第三十五.
<pb:KR4d0306_SBCK_035-1a>¶
西山先生眞文忠公文集卷第三十五¶
　題跋¶
　　鄭居士手冩古文孝經¶
自唐元宗御注孝經出世不復知有古文先正¶
司馬公作為指觧太史范公復為之說於是學¶
者始得見此經&KR0199;文然誦而習之者盖鮮况&KR0014;¶
服而行之者乎居士鄭公居其父䘮時手抄此¶
經遵守惟謹可謂篤志力行之士方其落筆時¶
用&KR0083;盖不暇精擇此豈有意於傳㢤距今八十¶
有五年蠹蝕之餘墨色如新使人捧玩起敬為¶
<pb:KR4d0306_SBCK_035-1b>¶
善之不可揜𩔗&KR0002;此烏乎昔人於其先一器一¶
物猶謹而藏之况此編居士之心　在焉主簿¶
君孝且賢寳之以傳于後使鄭氏子　世為篤¶
孝之門豈不休㢤主簿名堯佐云¶
　　江峯文集(周伯起字起宗自號/江峯野夫集二十卷)¶
周君之文諸公品題甚悉然予之所以貴重君¶
者不在是也盖自昔文人鮮顧檢操以枊河東¶
之藝且賢而甘心自附於伾文之黨元才子始¶
爲御史號稱勁挺晩節顧由欶使以進青蠅集¶
&KR0438;之誚羞辱亡窮焉周君嘗官赤縣㑹中貴人¶
<pb:KR4d0306_SBCK_035-2a>¶
以事至有司挾權𫝑求必勝君毅然弗之顧卒¶
明辨曲直而后巳夫身在下僚而&KR0014;矯矯自立¶
如此使君與子厚㣲之易地而處其肻爲二子¶
之所爲乎予觀江郎三峰上挿層漢如偉人傑¶
士盛服玉色立于朝姦䛕爲之奪氣意其所鍾¶
必異如君殆庻幾者耶惜其沉淪選調𫠦藴卒¶
不少施爲可歎耳君評論古人多中理獨其辯¶
靈均制行一節顧有取於楊雄反騷之言予所¶
未諭嗚呼安得&KR0120;君九原而啇搉乎¶
　　詹應之三經¶
<pb:KR4d0306_SBCK_035-2b>¶
餘干詹應之自少有志經世之學淹貫六藝旁¶
綜史氏記及百家言盖嘗薄逰江淮覧觀山川¶
形𫝑畫戰守䇿其言鑿鑿可用顧當世亡知我¶
者退而湛思一室自先儒治心養性之說亡不¶
觀旣又曰吾之身存然後得以究吾之學則夫¶
道家者流所謂嗇柛保氣云者固不得而畧也¶
遂之廬山入太平宫發其凾笈所有窮日夜以¶
讀盡得其指歸曰黃帝老子之言道也後世神¶
仙方藥九還七返之訣術也道吾所當求術有¶
不必泥於是研精隂符道徳二經纍年然後闚¶
<pb:KR4d0306_SBCK_035-3a>¶
其妙又謂周易參同契二經之羽翼也併為之¶
註釋合凢&KR0070;千言頗用其法以自錬養年今六¶
十有六矣視其色如渥丹兩目盡碧或曰子儒¶
者&KR0025;事於此得無為聖門罪人乎應之曰嘻子¶
言是巳然嘗思之人之所以有生者受命子天¶
也儒者欲全其所予之理道家欲全其所賦之¶
氣夫理與氣豈二物耶今夫大圭拱璧天下之¶
至寳也夫人而知之故必為之韞匵焉繅襲焉¶
然後其寳得全亡害理猶圭璧也氣猶韞襲也¶
韞襲敗而冀圭璧之完雖庸人且知不可氣弊¶
<pb:KR4d0306_SBCK_035-3b>¶
矣而曰吾以存吾理其有是㢤故吾所為養其¶
生者非獨以嗇吾氣也欲吾氣之神明有以𠑽¶
其實理之光大也昔者郷黨一書其言飲食起¶
居之法甚備蓋閔閔焉如護嬰児不敢少恣焉¶
非以氣一則動志而安其身者固所以保其性¶
與顧聖賢行之於日用之常而道家雜之以&KR0070;¶
術之異於是為不同爾吾儒者不顓為師說是¶
守而於它學有&KR0145;焉是吾之愧也然吾惟保順¶
其常而非貪生以自利庻其可免乎且養形延¶
年程子不廢導引&KR0269;内上蔡&KR0145;焉子以為如何¶
<pb:KR4d0306_SBCK_035-4a>¶
問者憮然曰命之矣予因采其語書于三經之¶
末應之名谷自號曰霞山子云¶
　　&KR0268;湖先生行述¶
&KR0268;湖先生楊公將&KR0830;叔謹書来命僕曰先君之¶
墓子其銘之先生門人建昌𫝊君正夫不逺千¶
里訪予於粤山之麓亦以是為請竊伏惟念嘉¶
定&KR0004;元先生以祕書郎召某備&KR0070;館職始𫉬&KR0025;¶
之㳺見其齋明盛服非禮不動燕&KR0059;儼恪如臨¶
君師朞功之戚下洎緦麻服制䘮期一以經理¶
為則而容色稱之平居接物&KR0025;容和樂未始苟¶
<pb:KR4d0306_SBCK_035-4b>¶
異於人而清明髙逺自不可及同僚有過㣲諷¶
潜警&KR0004;不峻切而聽者常&KR0719;然一日見謂曰希¶
元有志于學顧未&KR0014;忘冨貴利逹何也某恍然¶
莫知所謂先生徐曰子嘗以命訊日者故知之¶
夫必去是心而後可以語道先生之於某可謂¶
愛之深而教之篤矣惜其時方繆直禁林役役¶
語言文字間故於先生之學雖竊一二而終未¶
𫉬探其精㣲憂患以来粗知向道思欲一叩凾¶
丈求其指歸而不可得矣嗚呼先生巳矣某復¶
何所㩀以爲進學之地㢤夫未&KR0014;深知先生之¶
<pb:KR4d0306_SBCK_035-5a>¶
道而欲傳信於百世之下此某之所不敢也雖¶
然有一焉盖今傳後之文有状有銘而又或有¶
表先生之門賢哲甚衆今状其事者亦旣有人¶
銘於體爲最重述其道當最詳非門人髙第不¶
可也如某者或使之叙其梗槩而表於墓門則¶
其責差輕而可勉正夫幸以爲然則願復于叔¶
謹而還以命焉故書于行述之後以竢銘者正¶
夫所慕正大盖有聞於先生之道者也故其言¶
皆實録云¶
　　慈湖訓語¶
<pb:KR4d0306_SBCK_035-5b>¶
慈湖先生之道學者𫠦共尊顧嘗側聴諸公間¶
或不&KR0014;無竊議者謂泯心思廢持守談空妙畧¶
事為也今觀正夫所録有曰無思甚妙思之正¶
亦甚妙又曰徒思固不可為學不思如何是學¶
然則先生之學其果泯心思耶曰學未純熟不¶
可廢守又曰敬以守之於意態未動之先守定¶
用力自然光明先生之學其果廢持守耶至於¶
言道以本心為正言徳以直心為主則其為論¶
至平實旣與談空說妙者不同而於當世之務¶
討論區畫若指諸掌又非脫畧事為者也是四¶
<pb:KR4d0306_SBCK_035-6a>¶
者旣皆異乎𫠦聞至其爲說有曰成身莫如敬¶
書曰欽曰敬曰謹曰克艱曰孜孜曰兢兢曰勤¶
恤三五盛際君以此命臣臣以此戒君盖灼知¶
不敬則此心易動敬則此心不動此心㣲動百¶
過随之此心不動常一常明嗚呼斯言至矣非¶
正夫之心與先生通貫爲一豈&KR0014;傳之簡牘不¶
失其眞㢤然則先生之言固有功於後學而正¶
夫所録又有功於先生者也¶
　　絜齋先生訓語¶
絜齋先生𡊮公道徳文學慶暦　元祐間人¶
<pb:KR4d0306_SBCK_035-6b>¶
也某以年家子&KR0004;拜侍于冨沙　嘉定同朝始¶
𫉬親炙某之庸鄙於道未有所聞先生獨以爲¶
可教方其&KR0070;論時事人多誚其闊䟽惟先生見¶
&KR0186;嘉奨甲戍外&KR0024;辱爲序言以贈稱其知有國¶
不知有家知有天下安危不知有巳訢戚始出¶
𨵿夜𪧐南山之招提詰旦甫辨色吏擊門以告¶
曰𡊮司業至矣亟披衣迎拜曰先生何出之蚤¶
耶先生曰此何時而安&KR0397;也坐論世事至於涕¶
流先生盛心昭掲日月今猶赫赫也方是時某¶
年壮氣銳舉措有不合於道者先生直切切規¶
<pb:KR4d0306_SBCK_035-7a>¶
警焉其後聞某頗自約敕&KR0186;對客談道之今𫝊¶
君正夫所録訓語盖有一二為某發者然自招¶
提之别曁于先生沒盖十有二年迄不得再見¶
&KR0010;月侵尋學弗加益悠悠長道未知所窮常&KR0178;¶
有&KR0018;先生期許之意追念疇昔為之愴然歎九¶
原之不可作用謹志于訓語之末云¶
　　建昌三傅君行状¶
士有爵位窮于朝而名不見齒於郷之父老事¶
業彰於世而行不足以服其家之僮奴盖蹔立¶
者易䏻素積者難揜故也𫝊氏三君子或仕幾¶
<pb:KR4d0306_SBCK_035-7b>¶
逹而不年或方仕而&KR0205;巳或終其身未嘗仕然¶
其徳譽藹於州閭學問稱於師友其殁也縣大¶
夫至繪像於學而祠之此可以苟得乎㢤記曰¶
㣲之顯誠之不可揜詎弗信夫¶
　　著作正字二劉公誌銘¶
永嘉葉公之文於近世為㝡銘墓之作於它文¶
又為㝡箸作正字二劉同為一銘筆𫝑雄㧞如¶
太史公歎咏悠長如歐陽子於他銘又為最嗚¶
呼二劉公不可復見矣&KR0002;永嘉之文亦豈易得¶
㢤其言　紹興末迄　淳熈中名儒十餘人言¶
<pb:KR4d0306_SBCK_035-8a>¶
論同出處偕如立直木於九逹之衢後生有所¶
望而趨讀之令人嘅歎不巳夫言論同出䖏偕¶
世之所指為朋者也名儒十餘人旣為一朋望¶
而趨者不知幾千百又為一大朋則士之相朋¶
莫斯時&KR0002;也然適是以増淳熈之盛其功及¶
於　紹熈　慶元間至韓氏用事惡其朋而盡¶
錮之其患有不可勝言者乃知　阜陵規摹眞¶
可為萬世法而歐陽子信為知言也二劉公在¶
當時名論最髙惜皆弗究於用今建陽大夫克¶
荘昆弟方以丈學材猷自&KR0108;其尚有以成前人¶
<pb:KR4d0306_SBCK_035-8b>¶
之志云¶
　　著作劉公奏藁¶
某少時讀著作劉公所對館職䇿未嘗不拊卷¶
歎息今又&KR0025;公之孫建陽令尹得公奏藁讀之¶
其輪對則斥近倖盗權以為隂侵陽之應其上¶
封論事又申言之至謂流蕩戯狎常始於燕㳺¶
之無度人獸雜亂常出於御幸之無節嗚呼其¶
亦可謂激切也巳使遭前代諱言之時其召譴¶
賈禍當如何耶而我阜陵優容奨納曽無纎¶
介忤意主聖臣直詎弗信夫方　乾道　淳熈¶
<pb:KR4d0306_SBCK_035-9a>¶
間中外旣已大治獨近習有窺嚬𥬇賣福威者¶
一時端士正人指陳闕失必以是為先&KR0002;相國¶
陳正獻公參政龔公朱文公張宣公鄭自明魏¶
元&KR0130;&KR0070;君子與著作公前後&KR0002;出一口卒之佞¶
幸小人消縮摧沮不&KR0014;大為姦慝雖　阜陵英¶
威聖㫁所致然亦朝多君子正論日聞之力也¶
嗚呼盛㢤¶
　　著作春秋講議¶
昌&KR0058;公&KR0009;玉川子詩有春秋三傳束髙閣之語¶
學者疑之謂未有&KR0213;傳而可求經者今觀著作¶
<pb:KR4d0306_SBCK_035-9b>¶
劉公講義一以聖筆為據依其論秦穆公以人¶
從死者𣈆文之召王宋襄之用人于社皆以經¶
證傳之失所謂偉然者也昔歐陽子患偽說之¶
亂經著為論辨自謂時雖莫同千&KR0010;之後必有¶
予同者曽未二百年而劉公之論春秋盖與之¶
合公而有知當不恨後世之無子雲矣所講&KR0138;¶
十有二條麟經大指畧盡於此其言曰吾聞法¶
吏以一字䡖重矣未聞聖人以一字䡖重春秋¶
也旨㢤言乎&KR0085;以破世儒之陋學者其深味之¶
　　史記考異¶
<pb:KR4d0306_SBCK_035-10a>¶
觀劉公此編見前輩讀書考古其不苟也如此¶
可以為學者法矣¶
　　南軒東莱帖䟦¶
南軒先生帖當在以郎官兼侍立時方發運司¶
之置也一時賢士大夫争議甚衆先生亦因對¶
及之至是遂罷去自昔憸人圖進用必以功利¶
中時君之欲故諫者莫&KR0014;入惟　孝宗天挺聖¶
哲聞善&KR0002;决江河用&KR0014;斥去聚歛之臣如棄涕¶
唾帖中𫠦謂上聦明䏻受盡言謂此也東萊先¶
生二帖其一為愽士太學時其一自太學分教¶
<pb:KR4d0306_SBCK_035-10b>¶
嚴陵時盖先後年&KR0010;間爾是時中外多君子二¶
先生帖𫠦謂聖錫者端明汪公謙之者艾軒林¶
公元晦者新安朱文公而周洪道之特立丘宗¶
卿之盡言趙子直之好學亦見帖中皆當時名¶
流也主徳盛明賢才林立猶陽春正中風日怡¶
暢竒葩異植紛旉天壌間此其所以為淳熈¶
歟&KR0099;慕之餘敬再拜而書其後¶
　　東萊與劉公帖¶
孔子曰為仁由巳曽子曰以友輔仁二說&KR0002;異¶
何耶盖仁者道體之全精粗本末大畧完粹矣¶
<pb:KR4d0306_SBCK_035-11a>¶
有罅焉如毛髪猶&KR0085;以病其全自昔聖賢俛焉¶
孶孶斃而后巳者以是焉耳克巳勝&KR0059;猛厲奮¶
發人固無與於我切瑳琢磨相觀而善我豈無¶
賴乎人此聖門所以先後發明之也觀東莱先¶
生與著作劉公帖雖吏事纎㣲有所聞亦必以¶
告豈非所謂輔仁者與近世欺䛕成風平時號¶
深交宻㳺聞過鮮相規警不惟無以成人之仁¶
其自䖏亦不仁矣追仰前脩可為永嘅¶
　　夏宗禹悟眞講議¶
天台眞人張平叔作悟眞詩百餘篇行於世識¶
<pb:KR4d0306_SBCK_035-11b>¶
者謂參同之後&KR0379;有此書予閒中雖頗渉獵然¶
未&KR0014;識其妙處雲峯夏宗禹自東嘉来逰幔亭¶
示余所爲悟真講義章剖句析讀之使人渙然¶
無疑顧方掩𨵿謝賔客不&KR0014;&KR0025;君&KR0025;容咨叩以¶
盡其妙然聞君之爲人材智磊落盖嘗入山東¶
幙府奉檄赱燕齊間功名之志銳甚年未五十¶
&KR0205;欲&KR0162;棄軒冕&KR0025;安期羡門爲海山汗漫逰其¶
太蚤計矣予頃闻道家言學仙至難唯大忠大¶
孝不竢脩鍊而得其說𣺌茫荒怱未易測知然¶
使天上眞有仙人必忠臣孝子爲之非可倖而¶
<pb:KR4d0306_SBCK_035-12a>¶
致也今以君之材雖不求用世將有不吾置者¶
勉為明時植立功業報國榮家忠孝兩盡然後¶
&KR0025;君鼻祖夏黃公戯橘中遨啇山無不可者君¶
又有隂符講義諸書留茂潜樓暘叔巳為之序¶
引故不復云¶
　　畫師帖¶
(朱文公以陸探㣲所畫師子像遺其/外孫黃輅輅字子木勉齋長子也)¶
昔者君子之立於世也其徳則剛健之徳其情¶
則正大之情故以之閑吾道而異端褫氣以之¶
正朝綱而姦邪䘮魄自孟子沒惟伊川程夫子¶
<pb:KR4d0306_SBCK_035-12b>¶
晦庵朱先生為&KR0014;兼之嗚呼偉㢤子木之幼也¶
晦庵巳深期之今其問學日進而氣志日彊蓋¶
庻乎不&KR0018;先生之期許者雖然豈易事㢤夫必¶
剛健之徳不為慾奪正大之情不以&KR0059;汨卓然¶
自立萬物莫&KR0014;攖然後有以勝此爾子木其勉¶
之¶
　　羅文恭公奏議¶
讀文恭奏議然後知公有古大臣格心之業也¶
盖鄒孟氏殁世不復識大學源流雖名卿賢大¶
夫不過區區力待其國兾免禍敗焉爾獨一董¶
<pb:KR4d0306_SBCK_035-13a>¶
仲舒觕為有見而志弗及故子程子嘗論之曰¶
知求治不知正君知規過不知養徳識者謂其¶
切中後世之弊經筵之䟽勤拳貇惻百世之&KR0433;¶
龜也方　寧宗&KR0004;衆賢盈&KR1161;而文恭&KR0197;稱巨擘¶
正心一䟽藹然仁義之言視子程子庻幾亡愧¶
倘天假之年俾𫉬盡行所學則古大臣事業可¶
以復見安得有異時權姦之旤㢤拊卷嘅然為¶
之流涕¶
　　羅氏六有齋詩(齋名&KR0145;横渠說)¶
某竊聞之子朱子曰橫渠斯言甚善君子終日¶
<pb:KR4d0306_SBCK_035-13b>¶
乾乾不可食息間亦不必盡日讀書或静坐存¶
養皆是用功處天地生物以四時運動春生夏¶
長固是不息雖秋冬凋落生意未嘗不在其中¶
學者常喚令此心不死則日有進嗚呼斯言至¶
矣某願與吾&KR0014;甫共勉焉¶
　　宋文叔編仁說¶
昔有問仁於程子者子曰此在諸君自思之將¶
聖賢言仁處類聚觀之體認出来其後南軒張¶
氏裒洙泗言仁為一編而朱子乃以書告之曰¶
類聚孔孟言仁處以求夫仁之說程子為人之¶
<pb:KR4d0306_SBCK_035-14a>¶
意可謂深切然專一如此&KR0077;不免長欲速好徑¶
之心滋出口入耳之弊夫朱子之學源流於程¶
氏者也而其論顧不同何㢤盖程子之教人欲¶
其體認於巳以致求仁之功&KR0002;徒㑹稡其言以¶
資論&KR0003;何益㢤二先生之切於為人則一也宜¶
春宋君文叔輯語孟言仁而為之標畧用意美¶
矣予欲其實踐程子之言而毋蹈朱子之所戒¶
故為題其末云¶
　　周氏輸苗記¶
嘉定某年某月詔旌表𨺚興府武寧縣進士周¶
<pb:KR4d0306_SBCK_035-14b>¶
某等門閭越某年某月復　御宸翰書棣華堂¶
三大字以賜　今皇帝嗣服之某年有㫖周某¶
家秋賦其即縣以輸某等旣承命則以屬巳尉¶
章子仁記之又因子仁求文於某以繫于末某¶
惟孝悌者民性之常不竢教而&KR0014;也然自昔明¶
盛之朝必深加褒勸者豈曰以利誘人俾相率¶
而為偽㢤盖天命之性雖人所同而脩道之教¶
則君職有不可巳者故周以六行導民漢以三¶
事設科孝友弟順皆居其首聖朝雖循唐&KR0199;¶
用文墨㧞士然窮山長谷穹閻下里之氓有以¶
<pb:KR4d0306_SBCK_035-15a>¶
至性篤行聞者長吏必列于朝而顯異之自¶
國&KR0004;迄今其以旌門于書史者奕奕相望盖風¶
化之原莫尚於此者書曰表厥宅里值之風聲¶
其斯之謂歟恭惟　聖明&KR0004;政它未遑及獨推¶
本　先皇遺志𨺚恩茂澤首及於匹士之㣲至¶
憫其賦輸之厪優而假之俾無車牛任輦之役¶
豈非不世之榮遇也㢤雖然周氏之所以𫉬褒¶
于朝者以其異也而在周君之心則不可少自¶
異也盖孝悌之至通于神明然後為亡愧而兄¶
弟旣翕和樂且湛亦曰壼範之常而非過也然¶
<pb:KR4d0306_SBCK_035-15b>¶
則周君其何以答　上之賜㢤必也弟昆相勉¶
致知篤行以求合於孔門之仁中庸之誠大學¶
之至善一旦得位于時則移其所以事長者事¶
君推其所以居家者措之事業庶乎不&KR0018;　兩¶
朝寵異之恩周君其然之否乎¶
　　史太師與通奉帖¶
史氏在周為太史佚之言論與周召並傳在漢¶
西都為戚里左將軍丹伏蒲諫争有功元成間¶
迨我　宋中興而太師忠定越王出有太史之¶
言論與將軍之功而忠厚所積則過之矣方其¶
<pb:KR4d0306_SBCK_035-16a>¶
柄國時護公道如命脉惜人材如體膚在廷諸¶
賢持議間有不同而包㴠容養亡秋毫忿疾意¶
異時復還宰路所薦進皆海内第一流不以同¶
異為用&KR0213;　淳熈&KR0004;入見　天子以寛大開廣¶
上心其言尤反復篤至平生行事大抵根本此¶
意故&KR0014;為國祈天永命身與家亦與蒙其休故¶
參政樓公序六老圖謂其闔門習成忠厚無一¶
人為刻核事者福祿之盛豈偶然㢤今江右將¶
漕之先君子通奉公與忠定寔為弟昆雖顯晦¶
弗同而其徳盖相伯仲故淳熈丁未&KR0010;一門三¶
<pb:KR4d0306_SBCK_035-16b>¶
進士當世榮之太師所予通奉帖正其時也丞¶
相旣世秉鈞衡將漕亦荐持使者節以文學政¶
事自見於世昔東坡蘇公謂君子之澤得其人¶
則可至於百傳今史氏之所積旣豐將漕&KR0057;董¶
然&KR0268;仁所至以拯民䘏物為事其培之者又如¶
此則流澤之未艾可知矣嗚呼天道分明此太¶
師帖中語也人&KR0014;知天道之可畏則雖强之&KR0025;¶
薄亦不肻為不然者皆𫠦謂欺天者也敢併及¶
之以發明太師之本指云¶
　　書頴齋記¶
<pb:KR4d0306_SBCK_035-17a>¶
易曰知崇禮卑崇效天卑法地盖知識欲其髙¶
明故效天操&KR0130;貴乎篤實故法地二者不容一¶
𨶕也余雖未熟周君觀徳荘少仙𫠦記如此則¶
其人盖有志於上逹之學者然升髙自下陟遐¶
自邇未有不由下學而可驟致者&KR0002;徒馳志髙¶
逺而無眞積力踐之功則亦慿虚億度而巳安¶
&KR0014;實有進於此㢤且毛生戰國䇿士辭氣夸詡¶
盖孔門所謂不遜者非學者所當尚少仙歛藏¶
之語周君其佩服之¶
　　葉清父同歸録後序¶
<pb:KR4d0306_SBCK_035-17b>¶
予友葉君清父深於易而喜讀神仙之書輯萬¶
論同歸録以示人曰此與易相表裏者也或難¶
之曰夫屈伸之循環往来之更代者易之道也¶
昧屈伸往来之理以求長生不死者神仙之術¶
也二者猶氷炭之不合故有易則無仙有仙則¶
無易而吾子偕學焉其有&KR0003;乎清父曰子知易¶
與仙之殊途而未知其歸之一也吾請嘗試言¶
之子亦嘗試聽之夫陽尊隂卑者分之常也隂¶
升陽䧏者氣之反也然常者為否為未濟反者¶
為㤗為既濟人而知此則養生之&KR0003;在其中矣¶
<pb:KR4d0306_SBCK_035-18a>¶
且一隂一陽者理之不&KR0014;相無者也易之道必¶
貴陽而賤隂仙之道亦必進陽而消隂其自然¶
脗合又如此豈非所謂歸之一耶夫世之有治¶
亂存亡猶人之有始終生死也聖人於易苟可¶
以常治而無亂存而無亡者必深致其意焉彼¶
為神仙之&KR0003;者貴其生欲其長生患其死欲其¶
不死&KR0002;悖乎天地隂陽之常理推其用心亦&KR0002;¶
是焉而巳爾故乗雲馭風雖非吾之所&KR0014;必然¶
保精而嗇神養性而益命全其生母傷其生亦¶
豈理之所無㢤然則謂易之與仙相為表裏可¶
<pb:KR4d0306_SBCK_035-18b>¶
不可也難者乃觧旣而清父以告予予謂易之¶
為道廣大悉備故凢天下之&KR0070;術皆宗焉而非¶
&KR0070;術所&KR0014;盡也仙之與易盖判乎其二致而理¶
之相符則有如清父之所云者故采其&KR0003;繫于¶
同歸録之後云¶
　　楊文公眞筆遺教經¶
遺教經盖瞿曇氏最後教諸弟子語今學佛者¶
罕嘗誦而習之也盖自禪教既分學者往往以¶
為不階語言文字而佛可得於是脫畧經教而¶
求其所謂禪者髙則髙矣至其身心顛倒有不¶
<pb:KR4d0306_SBCK_035-19a>¶
堪㸃檢者則反不如誦經持律之徒循循規矩¶
中猶不至大繆也今觀此經以端心正念為首¶
而深言持戒為禪定智慧之本至謂制心之道¶
如牧牛如馭馬不使縦逸去瞋止妄息欲寡求¶
然後由逺離以至精進由禪定以造智慧具有¶
漸次梯級非如今之談者以為一超可到如来¶
地位也宜學佛者患其迂而不&KR0002;禪之捷與以¶
吾儒觀之聖門教人以下學為本然後可以上¶
逹亦此理也學佛者不繇持戒而欲至定慧亦¶
猶吾儒舍離經辨志而急於大成去灑掃應對¶
<pb:KR4d0306_SBCK_035-19b>¶
而語性與天道之妙其可得㢤余謂佛氏之有¶
此經猶儒家之有論語而金剛楞嚴圓覺等經¶
則易中庸之比未有不先論語而可&KR0205;及易中¶
庸者也儒釋之教其趣固不同而爲學之序則¶
有不可易者文公晋情佛典而於此經尤所欽¶
重至親寫之翰墨豈非以此爲學佛之實地歟¶
公之孫九江史君將以勒之石故爲發其大指¶
云¶
　　感應篇¶
世謂感應之言獨出於老佛氏非也書有作善¶
<pb:KR4d0306_SBCK_035-20a>¶
降祥之訓易有積善餘慶之言皆此理也顧嘗¶
思之所謂善者果何事耶傳稱活千人有封而¶
殺䧏者殃及三世然則有志於善者必其權&KR0085;¶
以生人殺人然後可也陋巷簞瓢之士將焉&KR0025;¶
而用力乎否則嚴禱祀以徼福於&KR0017;神植因果¶
以希報於𡨕漠此又利心之尤而不&KR0085;以為善¶
者也然則當柰何余嘗聞諸孟子曰鷄鳴而&KR0120;¶
孳孳為善舜之徒也又曰存其心養其性所以¶
事天也夫雞鳴而起未與物接善烏乎施存心¶
養性此人事也於天何與嗚呼知乎此而後知¶
<pb:KR4d0306_SBCK_035-20b>¶
為善之本矣盖天命之性賦之於人本皆至善¶
自夫汨之以&KR0059;亂之以欲然後反善而之惡爾¶
心者所以主乎性者也吾&KR0014;兢畏齋栗如臨君¶
父如對神明則本心常存而性不失矣循性而¶
行何徃非善是為不&KR0018;天之所予者即所以事¶
天也雞鳴而&KR0120;孳孳為善者為此而巳苟存乎¶
此則天下之善皆自是出雖功&KR0013;萬物澤及百¶
世亦舉而措之爾予故曰此為善之本也仙㳺¶
居士楊公刻感應篇以施人予懼世之人不求¶
諸内而求諸外顧以力弗&KR0085;而怠焉又或出於¶
<pb:KR4d0306_SBCK_035-21a>¶
僥求覬幸之&KR0059;而反流於不善也故書之篇末¶
以告觀者庻不失楊公之本指云¶
　　太一天尊應驗録¶
神㬌方士周道珍輯太一天尊&KR0063;驗事為録以¶
示某某稽首再拜言曰大㢤天道之至仁也書¶
曰號泣于旻天又曰無&KR0499;𥸤天傳曰人窮則呼¶
天天之為天盖可以號而愬可以𥸤而聞可以¶
嘑而答也古今載籍𫠦傳&KR0002;五月蜚霜白虹貫¶
日等事不一而&KR0085;則知天道雖逺而民之嚬呻¶
歎惜未嘗不亟聞未嘗不亟&KR0063;也世待見尋聲¶
<pb:KR4d0306_SBCK_035-21b>¶
赴感之號出於道家者流遂以爲𦕈芒荒幻無¶
所究詰而不知自昔聖賢巳有是言古今天下¶
實在之理特儒者言其常道家紀其異有不&KR0014;¶
同爾然則太一之在天果何神耶按司馬遷書¶
中宮天極星其一明者太一常居又云天神貴¶
者太一其佐曰五帝天位在中宮而佐以五帝¶
則太一者其諸天帝之異名歟道家所謂大一¶
天尊者其諸即此神歟嗚呼上帝臨女無貳爾¶
心讀是録者當知天與人接其近如此兢兢慄¶
慄一念有所不容欺毋徒恃𨼆痛之可以哀祈¶
<pb:KR4d0306_SBCK_035-22a>¶
辠咎之可以求免而巳是乃道珍所為次輯之¶
意&KR0026;者其詳之¶
　　𠡠封慧應大師後記¶
皇帝陛下改元紹定之夏四月有詔封建寜府¶
浦城縣㬌祐南豐院故凈空禪師為慧&KR0063;大師¶
先是嘉定十五年汀邵劒三州疫死者各以萬¶
計&KR1171;&KR0075;將及縣境時旣十月矣而炎鬰不少衰¶
知縣事臣知孝亟詣師而禱焉風雨旋至瑞雪¶
&KR0071;之浹旬之間癘氣如洗明年夏五月田以旱¶
告知孝又禱焉越二日雨明日又大雨髙下霑¶
<pb:KR4d0306_SBCK_035-22b>¶
洽&KR0010;以有秋知孝旣新其祠以報邑人父老又¶
列其事于縣縣以告于府于轉運司轉運司下¶
旁郡審覈如父老言乃具以聞請按寳慶三年¶
明堂制書錫師顯號時知孝巳任侍御史數以¶
師神異之蹟誦言于薦紳間聞者為悚然興敬¶
於是奉常議以慧&KR0063;大師為號用章厥靈制曰¶
可是年某月𠡠書至知縣事臣植帥吏民迎拜¶
奉安且將以𫠦下書勒石于師之祠顧謂臣徳¶
秀盍誌其事臣徳秀竊惟昔者帝王受命顥穹¶
為神人主旣設為公侯卿大夫事臣羣吏之位¶
<pb:KR4d0306_SBCK_035-23a>¶
擇天下賢&KR0014;以居之恵綏吾民俾各有寧宇而¶
又秩百神崇明祀以佐人治所弗及凢皆為民¶
而巳故人臣之盡心官守者有陟典焉有加命¶
焉而年事順成亦必豐其祀以報幽明雖殊其¶
為勸奨一也後世縁古人追稱之禮凢神之有¶
功於人者往往加以爵號雖先王未之有然厚¶
於神者即所以厚於民也制不同而意同此¶
聖朝之所以㳂循不廢歟　皇帝陛下嗣大歴¶
服以来　詔書&KR0070;下申𠡠郡國具境内靈祠之¶
焯著者上于朝而褒顯之盖得古先哲王事神¶
<pb:KR4d0306_SBCK_035-23b>¶
保民㣲意維我慧應大師至性自天雖早&KR0025;方¶
外之學而跬歩不忘君父一念必及生靈當¶
天聖中至仁在上師誦華嚴經以祝聖夀至一¶
字一拜極其䖍恭髙蹈仙巖寂然宴坐毎烈風¶
雷雨必𤑔薌致敬願天下生民普𫉬霑潤去熱¶
惱而生清&KR0565;其願力宏大如此是以其生也以¶
善誘人暴慠化服雖盗賊亦為革心其沒也旱¶
澇扎瘥有請輙應如響斯答當　乾道戊子&KR0010;¶
邑大旱饑甲子一周人復凛凛臣植祗栗厥心¶
惟師焉依精誠婁殫休應遄格四封之内迄為¶
<pb:KR4d0306_SBCK_035-24a>¶
康年熈熈焉咸樂生業維師之仁大芘吾土實¶
濟登茲其視　明詔所褒可謂亡愧矣臣謹推¶
本末以繫于下方俾闔境旄倪欽戴聖天子¶
加恵元元之恩其有永無斁¶
　　赤松子經¶
按此經稱赤松子為黃帝作攷之傳記赤松子¶
古僊人神農時為雨師漢張文成侯所欲棄萬¶
事而&KR0025;之逰者然世乆人逺不可復考而黃帝¶
之書謂之三墳孔子定書㫁自唐虞則後世𫠦¶
傳三皇五帝之書大抵皆托也然則此經果黄¶
<pb:KR4d0306_SBCK_035-24b>¶
帝時作耶至其言善善惡惡有以深儆於世則¶
雖非眞出於古要亦君子𫠦不廢也夫善惡吉¶
㐫之報天理之必然而世之人未有知其所以¶
然者予嘗論之天地之運化曰隂與陽而已陽¶
主生故凢孝友温良&KR0268;恕順睦者皆陽之屬也¶
隂主殺故凢殘暴狠愎嶮𡾟削刻者皆隂之屬¶
也惟吉與㐫亦然吉者陽也故爲善者常吉㐫¶
者隂也故爲惡者常㐫猶君雲以龍命律以呂¶
皆理之自然非天有意爲之也易曰本乎天者¶
親上本乎地者親下則各&KR0025;其類也善惡吉㐫¶
<pb:KR4d0306_SBCK_035-25a>¶
之應豈非以其類乎人&KR0014;知一念之善惡則隂¶
陽分積陽多則其漸可至於聖賢積隂多則去¶
人而之&KR0017;矣可不懼㢤可不戒㢤此經本為庸¶
俗設故其言明白易了親友楊君龢父樂於為¶
善刋梓以施用意㣲矣讀者毋以其明白易了¶
而忽之寳慶元年下元後十日西山眞某希元¶
書¶
　　蜀人㳺&KR0101;簿慶元黨人家乘後䟦¶
慶元黨人者韓𠈁胄所立名也夫君子羣而不¶
黨黨之為言豈美名也㢤𠈁胄以此誣當世之¶
<pb:KR4d0306_SBCK_035-25b>¶
賢余意當世之賢將引避之不暇而後溪劉先¶
生顧以是名㳺公之墓大理寺丞君復以是名¶
其家乘焉何㢤盖是是非非之理天實為之非¶
人力可以倒置也漢之三君八俊非黨也而中¶
常侍以黨名之方其加以是名也斥辱之摧殘¶
之固將使天下之人同心疾之也然天下不惟¶
不疾而益郷慕之西州豪傑耻於不與而凢𨽻¶
名文徳之石者至今望之&KR0002;神人然然則人心¶
所同然者果可以力倒置之邪當　慶元&KR0004;衆¶
賢盈&KR1161;人稱為小　元祐而𠈁胄以區區鶡弁¶
<pb:KR4d0306_SBCK_035-26a>¶
乃欲祖章蔡故智一罔而空之於是姦黨之名¶
以立彼其心固謂&KR0013;是名者不勝其辱矣亦孰¶
知夫適以榮之邪游公在當時名居餘官之首¶
不問可知其人寺丞君立志操行凛凛有父風¶
𨼆徳之報將於是乎在予讀其所輯家乘不勝¶
&KR0120;敬而書之且歎𠈁胄之愚欲以一手揜天下¶
之目也建安眞某¶
　　楊慈湖手書孔壁孝經䟦¶
司馬文正公平生未嘗草書雖造次顚沛間一¶
㸃一畫必如法度觀其書者即知公之爲人&KR0268;¶
<pb:KR4d0306_SBCK_035-26b>¶
湖先生楊公道徳學問追嫓前脩而於翰墨尤¶
極嚴謹嘉定&KR0004;𫉬侍公於著廷見其酬答四方¶
書問無一字作行狎體盖其齋荘中正表裏惟¶
一故形於心畫亦絶類文正公而清勁過之傳¶
君侹所藏孔壁孝經又其得意書也嗚呼先生¶
不可作矣學者即此而觀之猶&KR0085;以窺大賢氣¶
象而知立徳之本云¶
　　䟦誠應廟記¶
桞儀曹殁於桞而廟於羅池或曰鵞山柳氷之¶
勝侯所愛也吁其誠然邪以某觀之皇皇后帝¶
<pb:KR4d0306_SBCK_035-27a>¶
命百神以主四方亦猶君天下者簡群材以蒞¶
衆事也其才宜乎是則使職乎是烏待其自擇¶
哉儀曹之為守也有功于桞殁亦祀于柳盖帝¶
嘉其功而胙以兹土非&KR0059;之也靈澤廣恵夫人¶
生以誠事親殁以誠惠民始祠于浦城百丈山¶
今建處信衢間薌火殆徧方其肇靈於百丈也¶
有像焉浮水而上里之人因奉而祠之今廟于¶
赤石也亦然意者靈澤之功自近而逺故上帝¶
因之廣其所涖之地&KR0002;古諸侯加地進律之典¶
歟然則俞君應龍之建是祠其亦奉行天命云¶
<pb:KR4d0306_SBCK_035-27b>¶
爾少仙龔君栗旣誌其事某復推&KR0283;其說如此¶
使是&KR0022;之人知靈澤之食于斯也天實使之而¶
非俞君之&KR0059;意欽翼嚴事永永亡替云¶
　　䟦湯士恭手書周易諸經¶
漢熹平中議郎蔡邕等奏正定六經文字靈帝¶
許之令邕書石立於太學門外學者取正焉然¶
當時𫠦書者易尚書公羊傳禮記論語而巳餘¶
未暇及也今湯君以八十餘老不縁朝廷之命¶
不憚翰墨之廑盡寫諸經以及論孟亡軼遺者¶
非其篤學𥊏古白首彌勵疇克逮此今之業文¶
<pb:KR4d0306_SBCK_035-28a>¶
辭取科第者雖一經不&KR0014;遍覽况&KR0014;盡筆之乎¶
一經猶爾况群書乎然為彼者不妨坐竊寵筞¶
而君連蹇至老無一遇者可悲也巳然君不以¶
連蹇故而倦於筆墨此其所以尤可貴歟¶
　　䟦周子徳頴齋記¶
按詩實頴實栗頴謂禾之秀出者也凢世之言¶
頴悟頴逹者皆取諸此上饒周君子徳以頴名¶
其齋而徳荘少仙為之記其志盖將卓然自㧞¶
於世俗之表斯亦竒矣雖然不可以無本也子¶
嘗觀諸隴&KR0341;之間乎方其播植之始芽之茁者¶
<pb:KR4d0306_SBCK_035-28b>¶
栗如也逮其少長苗之發者鍼如也積培㙲之¶
功飽雨露之&KR0243;歴三時之乆涼風一秋萬頃雲¶
偃此豈朝夕力邪為學工夫何以異此勉哉周¶
君日&KR0025;事於斯厚養深培以須日至之熟則其¶
頴之秀出也有期矣不然揠苗以助長適為學¶
道之累周君其戒之¶
　　䟦王柲&KR0101;文集¶
嘉定&KR0004;元公入為吏部兼西府&KR0122;俄遷少司成¶
又遷少蓬兼史事某始以校文侍公于禮闈旣¶
又𠕅侍于太學補試所未幾遂周旋道山群玉¶
<pb:KR4d0306_SBCK_035-29a>¶
間公時年六十五六鬚眉皓白顔如渥丹風度¶
粹然語𥬇有味居一日同舍食巳俱出獨公與¶
留茂潜及某在茂潜極言贜吏之害謂當舉行¶
&KR0199;典黥𨽻沒入之始快物論某亦深賛其言竊¶
眡公有&KR0002;㣲哂者頃之茂潜退某獨&KR0468;&KR0025;容請¶
曰郷者之言得無未合理道願幸教我公𥬇曰¶
二公俱盛年不當顓持一切之論時雖未盡悟¶
公意固知必有謂也其後𫉬觀過江諸賢議論¶
乃知　國&KR0004;權宜時出之政姑以洗五季汙習¶
自中世後&KR0397;不復行故　紹聖　崇寧間章蔡¶
<pb:KR4d0306_SBCK_035-29b>¶
諸人不得借此以網善𩔗然後知公精識逺慮¶
眞有前軰風流而恨前者言之易也因思　更¶
化&KR0004;方大治權臣反黨公獨貇貇以㤗道包荒¶
爲言盖與前說指意畧同使公得位與時盡行¶
所志則其均調消息之功必&KR0014;深爲國家元氣¶
之助柰何一斥不復而死随之吁可歎巳紹定¶
巳丑屏伏山樊公之子爚以所刋家集来示反¶
復盡卷追憶道山對語時距今二十有二載矣¶
驚&KR0010;月之不&KR0468;嘅典刑之益逺愴然乆之輙用¶
筆于篇末庻覽者不獨知公之文且有以識公¶
<pb:KR4d0306_SBCK_035-30a>¶
之志云¶
　　䟦平㓂録(端平甲午建陽龔賊犯/邵武守臣王埜平之)¶
陸敬輿言兵者無它人情而巳予友王子文講¶
學論政素有本原未嘗&KR0570;軍旅事也一旦緑林¶
叩境從容籌畫動中節㑹曽未旬浹俘馘係塗¶
樵川幾危而復安盖其機神通晤洞照事情故¶
&KR0014;應變不差如此予讀耘叟李君所記本末知¶
宣公之言為不可易&KR0186;書其末端平元年八月¶
五日建安眞某¶
　　贈五行任君(炳)¶
<pb:KR4d0306_SBCK_035-30b>¶
以理論氣者濂溪先生之學也以理論&KR0070;者安¶
樂先生之學也鄮山任兄炳推演五行必本於¶
理其迨有聞於二先生之學乎識者毋以隂陽¶
者流例日之紹定四年某月某日西山野傁眞¶
某贈¶
西山先生眞文忠公文集卷第三十五¶
<pb:KR4d0306_SBCK_035-31a>¶
