# -*- mode: mandoku-view -*-
#+TITLE: 西山文集
#+DATE: 2015-09-23 10:24:25
#+PROPERTY: JUAN 35


三十五¶
　　　　　　　　　　　　宋　真德秀　撰
　　題跋¶
　　　鄭居士手冩古文孝經¶
自唐𤣥宗御注孝經出世不復知有古文先正¶司馬公
作為指解太史范公復為之説於是學¶者始得見此經
舊文然誦而習之者葢鮮况能¶服而行之者乎居士鄭
<pb:KR4d0306_WYG_035-1b>
公居其父喪時手抄此¶經遵守惟謹可謂篤志力行之
士方其落筆時¶用紙盖不暇精擇此豈有意於傳哉距
今八十¶有五年蠧蝕之餘墨色如新使人捧玩起敬為<md:KR4d0306_SBCK_035-1b>¶善之不可揜類若此嗚呼昔人於其先一器一¶物猶謹
而藏之况此編居士之心灋在焉主簿¶君孝且賢寶之
以傳于後使鄭氏子孫世為篤¶孝之門豈不休哉主簿
名堯佐云¶
　　　江峯文集(周伯起字起宗自號/江峯野夫集二十卷)
<pb:KR4d0306_WYG_035-2a>
周君之文諸公品題甚悉然予之所以貴重君¶者不在
是也葢自昔文人鮮顧檢操以柳河東¶之藝且賢而甘
心自附於伾文之黨元才子始¶為御史號稱勁挺晩節
顧由敕使以進靑蠅集¶𤓰之誚羞辱亡窮焉周君嘗官
赤縣㑹中貴人<md:KR4d0306_SBCK_035-2a>¶以事至有司挾權勢求必勝君毅然弗
之顧卒¶明辨曲直而后已夫身在下僚而能矯矯自立¶
如此使君與子厚微之易地而處其肯為二子¶之所為
乎予觀江郎三峯上挿層漢如偉人傑¶士盛服玉色立
<pb:KR4d0306_WYG_035-2b>
于朝姦諛為之奪氣意其所鍾¶必異如君殆庶幾者耶
惜其沉淪選調所藴卒¶不必施為可歎耳君評論古人
多中理獨其辯¶靈均制行一節顧有取於揚雄反騷之
言予所¶未喻嗚呼安得起君九原而商㩁乎¶
　　　詹應之三經<md:KR4d0306_SBCK_035-2b>¶餘干詹應之自少有志經世之學淹貫六藝旁¶綜史氏
記及百家言蓋嘗薄逰江淮覧觀山川¶形勢畫戰守䇿
其言鑿鑿可用顧當世亡知我¶者退而湛思一室自先
<pb:KR4d0306_WYG_035-3a>
儒治心養性之説亡不¶觀既又曰吾之身存然後得以
究吾之學則夫¶道家者流所謂嗇神保氣云者固不得
而畧也¶遂之廬山入太平宫發其函笈所有窮日夜以¶
讀盡得其指歸曰黄帝老子之言道也後世神¶仙方藥
九還七返之訣術也道吾所當求術有¶不必泥於是研
精隂符道德二經累年然後闚<md:KR4d0306_SBCK_035-3a>¶其妙又謂周易參同契
二經之羽翼也併為之¶註釋合凢數千言頗用其法以
自鍊養年今六¶十有六矣視其色如渥丹兩目盡碧或
<pb:KR4d0306_WYG_035-3b>
曰子儒¶者従事於此得無為聖門罪人乎應之曰嘻子¶
言是已然嘗思之人之所以有生者受命于天¶也儒者
欲全其所予之理道家欲全其所賦之¶氣夫理與氣豈
二物耶今夫大圭拱璧天下之¶至寶也夫人而知之故
必為之韞匱焉繅襲焉¶然後其寶得全亡害理猶圭璧
也氣猶韞襲也¶韞襲敗而冀圭璧之完雖庸人且知不
可氣弊<md:KR4d0306_SBCK_035-3b>¶矣而曰吾以存吾理其有是哉故吾所為養其¶
生者非獨以嗇吾氣也欲吾氣之神明有以充¶其實理
<pb:KR4d0306_WYG_035-4a>
之光大也昔者鄉黨一書其言飲食起¶居之法甚備葢
閔閔焉如護嬰兒不敢少恣焉¶非以氣一則動志而安
其身者固所以保其性¶與顧聖賢行之於日用之常而
道家雜之以數¶術之異於是為不同爾吾儒者不顓為
師説是¶守而於他學有取焉是吾之愧也然吾惟保順¶
其常而非貪生以自利庶其可免乎且養形延¶年程子
不廢導引吐内上蔡取焉子以為如何<md:KR4d0306_SBCK_035-4a>¶問者憮然曰命
之矣予因采其語書于三經之¶末應之名谷自號曰震
<pb:KR4d0306_WYG_035-4b>
山子云¶
　　　慈湖先生行述¶
慈湖先生楊公將葬叔謹書來命僕曰先君之¶墓子其
銘之先生門人建昌傅君正夫不逺千¶里訪予於粤山
之麓亦以是為請竊伏惟念嘉¶定初元先生以秘書郎
召某備數館職始獲従¶之㳺見其齋明盛服非禮不動
燕私儼恪如臨¶君師朞功之戚下洎緦麻服制喪期一
以經理¶為則而容色稱之平居接物従容和樂未始茍<md:KR4d0306_SBCK_035-4b>¶
<pb:KR4d0306_WYG_035-5a>
異於人而清明髙逺自不可及同僚有過微諷¶潛警初
不峻切而聼者常&KR0719;然一日見謂曰希¶元有志于學顧
未能忘富貴利達何也某恍然¶莫知所謂先生徐曰子
嘗以命訊日者故知之¶夫必去是心而後可以語道先
生之於某可謂¶愛之深而教之篤矣惜其時方繆直禁
林役役¶語言文字間故於先生之學雖竊一二而終未¶
獲探其精微憂患以來粗知向道思欲一叩函¶丈求其
指歸而不可得矣嗚呼先生已矣某復¶何所據以為進
<pb:KR4d0306_WYG_035-5b>
學之地哉夫未能深知先生之<md:KR4d0306_SBCK_035-5a>¶道而欲傳信於百世之
下此某之所不敢也雖¶然有一焉葢今傳後之文有狀
有銘而又或有¶表先生之門賢哲甚衆今狀其事者亦
既有人¶銘於體為最重述其道當最詳非門人髙弟不¶
可也如某者或使之敘其梗槩而表於墓門則¶其責差
輕而可勉正夫幸以為然則願復于叔¶謹而還以命焉
故書于行述之後以竢銘者正¶夫所慕正夫蓋有聞於
先生之道者也故其言¶皆實録云
<pb:KR4d0306_WYG_035-6a>
　　　慈湖訓語<md:KR4d0306_SBCK_035-5b>¶慈湖先生之道學者所共尊顧嘗側聼諸公間¶或不能
無竊議者謂泯心思廢持守談空妙畧¶事為也今觀正
夫所録有曰無思甚妙思之正¶亦甚妙又曰徒思固不
可為學不思如何是學¶然則先生之學其果泯心思耶
曰學未純熟不¶可廢守又曰敬以守之於意態未動之
先守定¶用力自然光明先生之學其果廢持守耶至於¶
言道以本心為正言德以直心為主則其為論¶至平實
<pb:KR4d0306_WYG_035-6b>
既與談空説妙者不同而於當世之務¶討論區畫若指
諸掌又非脱畧事為者也是四<md:KR4d0306_SBCK_035-6a>¶者既皆異乎所聞至其
為説有曰成身莫如敬¶書曰欽曰敬曰謹曰克艱曰孜
孜曰兢兢曰勤¶恤三五盛際君以此命臣臣以此戒君
葢灼知¶不敬則此心易動敬則此心不動此心微動百¶
過隨之此心不動常一常明嗚呼斯言至矣非¶正夫之
心與先生通貫為一豈能傳之簡牘不¶失其真哉然則
先生之言固有功於後學而正¶夫所錄又有功於先生
<pb:KR4d0306_WYG_035-7a>
者也¶
　　　絜齋先生訓語¶
絜齋先生袁公道德文學慶厯元祐間人<md:KR4d0306_SBCK_035-6b>¶也某以年家
子初拜侍于富沙嘉定同朝始¶獲親炙某之庸鄙於道
未有所聞先生獨以為¶可教方某數論時事人多誚其
濶疏先生見¶輙嘉奬甲戌外補辱為序言以贈稱其知
有國¶不知有家知有天下安危不知有已訢戚始出¶闗
夜宿南山之招提詰旦甫辨色吏擊門以告¶曰袁司業
<pb:KR4d0306_WYG_035-7b>
至矣亟披衣迎拜曰先生何出之蚤¶耶先生曰此何時
而安寢也坐論世事至於涕¶流先生盛心昭揭日月今
猶赫赫也方是時某¶年壯氣鋭舉措有不合於道者先
生直切切規<md:KR4d0306_SBCK_035-7a>¶警焉其後聞某頗自約敕輒對客談道之
今傅¶君正夫所錄訓語盖有一二為某發者然自招¶提
之别暨于先生沒蓋十有二年迄不得再見¶歲月侵尋
學弗加益悠悠長道未知所窮常恐¶有負先生期許之
意追念疇昔為之愴然歎九¶原之不可作用謹志于訓
<pb:KR4d0306_WYG_035-8a>
語之末云¶
　　　建昌三傅君行狀¶
士有爵位窮于朝而名不見齒於鄉之父老事¶業彰於
世而行不足以服其家之僮奴蓋蹔立¶者易能素積者
難揜故也傅氏三君子或仕幾<md:KR4d0306_SBCK_035-7b>¶達而不年或方仕而遽
已或終其身未嘗仕然¶其德譽藹於州閭學問稱於師
友其歿也縣大¶夫至繪像於學而祠之此可以茍得乎
哉記曰¶微之顯誠之不可揜詎弗信夫
<pb:KR4d0306_WYG_035-8b>
　　　著作正字二劉公誌銘¶
永嘉葉公之文於近世為最銘墓之作於他文¶又為最
著作正字二劉同為一銘筆勢雄拔如¶太史公歎咏悠
長如歐陽子於他銘又為最嗚¶呼二劉公不可復見矣
若永嘉之文亦豈易得¶哉其言紹興末迄淳熙中名儒
十餘人言<md:KR4d0306_SBCK_035-8a>¶論同出處偕如立直木於九達之衢後生有
所¶望而趨讀之令人嘅歎不已夫言論同出處偕¶世之
所指為朋者也名儒十餘人既為一朋望¶而趨者不知
<pb:KR4d0306_WYG_035-9a>
幾千百又為一大朋則士之相朋¶莫斯時若也然適足
以増淳熈之盛其功及¶於紹熈慶元間至韓氏用事惡
其朋而盡¶錮之其患有不可勝言者乃知阜陵規摹真¶
可為萬世法而歐陽子信為知言也二劉公在¶當時名
論最髙惜皆弗究於用今建陽大夫克¶莊昆弟方以文
學材猷自奮其尚有以成前人<md:KR4d0306_SBCK_035-8b>¶之志云¶
　　　著作劉公奏藁¶
某少時讀著作劉公所對館職䇿未嘗不拊巻¶歎息今
<pb:KR4d0306_WYG_035-9b>
又從公之孫建陽令尹得公奏藁讀之¶其輪對則斥近
倖盜權以為隂侵陽之應其上¶討論事又申言之至謂
流蕩戲狎常始於燕游¶之無度人獸雜亂常出於御幸
之無節嗚呼其¶亦可謂激切也已使遭前代諱言之時
其召譴¶賈禍當如何耶而我阜陵優容奬納曽無纎¶介
忤意主聖臣直詎弗信夫方乾道淳煕<md:KR4d0306_SBCK_035-9a>¶間中外既已大
治獨近習有窺嚬笑賣福威者¶一時端士正人指陳闕
失必以是為先若相國¶陳正獻公㕘政龔公朱文公張
<pb:KR4d0306_WYG_035-10a>
宣公鄭自明魏¶元履數君子與著作公前後若出一口
卒之佞¶幸小人消縮摧沮不能大為姦慝雖阜陵英¶威
聖斷所致然亦朝多君子正論日聞之力也¶嗚呼盛哉¶
　　　著作春秋講義¶
昌黎公寄玉川子詩有春秋三傳束髙閣之語¶學者疑
之謂未有舍傳而可求經者今觀著作<md:KR4d0306_SBCK_035-9b>¶劉公講義一以
聖筆為㨿依其論秦穆公以人¶從死者晉文之召王宋
㐮之用人于社皆以經¶證傳之失所謂偉然者也昔歐
<pb:KR4d0306_WYG_035-10b>
陽子患偽説之¶亂經著為論辨自謂時雖莫同千歲之
後必有¶予同者曽未二百年而劉公之論春秋蓋與之¶
合公而有知當不恨後世之無子雲矣所講纔¶十有二
條麟經大指畧盡於此其言曰吾聞法¶吏以一字輕重
矣未聞聖人以一字輕重春秋¶也㫖哉言乎足以破世
儒之陋學者其深味之¶
　　　史記考異<md:KR4d0306_SBCK_035-10a>¶觀劉公此編見前輩讀書考古其不茍也如此¶可以為
<pb:KR4d0306_WYG_035-11a>
學者法矣¶
　　　南軒東萊帖跋¶
南軒先生帖當在以郎官兼侍立時方發運司¶之置也
一時賢士大夫争議甚衆先生亦因對¶及之至是遂罷
去自昔憸人圖進用必以功利¶中時君之欲故諫者莫
能入惟孝宗天挺聖¶哲聞善若決江河用能斥去聚歛
之臣如棄涕¶唾帖中所謂上聦明能受盡言謂此也東
萊先¶生二帖其一為博士太學時其一自太學分教<md:KR4d0306_SBCK_035-10b>¶嚴
<pb:KR4d0306_WYG_035-11b>
陵時葢先後年歲間爾是時中外多君子二¶先生帖所
謂聖錫者端明汪公謙之者艾軒林¶公元晦者新安朱
文公而周洪道之特立丘宗¶卿之盡言趙子直之好學
亦見帖中皆當時名¶流也主德盛明賢才林立猶陽春
正中風日怡¶暢竒葩異植紛旉天壤間此其所以為淳
熈¶歟慨慕之餘敬再拜而書其後¶
　　　東萊與劉公帖¶
孔子曰為仁由已曽子曰以友輔仁二説若異¶何耶葢
<pb:KR4d0306_WYG_035-12a>
仁者道體之全精粗本末大畧完粹奚<md:KR4d0306_SBCK_035-11a>¶有罅焉如毛髮
猶足以病其全自昔聖賢俛焉¶孳孳斃而后已者以是
焉耳克己勝私猛厲奮¶發人固無與於我切磋琢磨相
觀而善我豈無¶賴乎人此聖門所以先後發明之也觀
東萊先¶生與著作劉公帖雖吏事纎微有所聞亦必以¶
吿豈非所謂輔仁者與近世欺諛成風平時號¶深交密
㳺聞過鮮相規警不惟無以成人之仁¶其自處亦不仁
矣追仰前修可為永嘅
<pb:KR4d0306_WYG_035-12b>
　　　夏宗禹悟真講議¶
天台真人張平叔作悟真詩百餘篇行於世識<md:KR4d0306_SBCK_035-11b>¶者謂參
同之後纔有此書予閒中雖頗涉獵然¶未能識其妙處
雲峯夏宗禹自永嘉來遊幔亭¶示余所謂悟真講義章
剖句析讀之使人渙然¶無疑顧方掩闗謝賔客不能從
君從容咨叩以¶盡其妙然聞君之為人材智磊落蓋嘗
入山東¶幙府奉檄走燕齊間功名之志鋭甚年未五十¶
遽欲捐棄軒冕從安期羨門為海山汗漫遊其¶太蚤計
<pb:KR4d0306_WYG_035-13a>
矣予頃聞道家言學仙至難唯大忠大¶孝不竢修鍊而
得其説𦕈茫荒忽未易測知然¶使天上真有仙人必忠
臣孝子為之非可倖而<md:KR4d0306_SBCK_035-12a>¶致也今以君之材雖不求用世
將有不吾置者¶勉為明時植立功業報國榮家忠孝兩
盡然後¶從君鼻祖夏黄公戲橘中遨商山無不可者君¶
又有隂符講義諸書留茂潜樓暘叔已為之序¶引故不
復云¶
　　　畫師帖
<pb:KR4d0306_WYG_035-13b>
　　　　(朱文公以陸探微所畫師子像遺其/外孫黄輅輅字子木勉齋長子也)¶
昔者君子之立於世也其德則剛健之德其情¶則正大
之情故以之閑吾道而異端褫氣以之¶正朝綱而姦邪
喪魄自孟子没惟伊川程夫子<md:KR4d0306_SBCK_035-12b>¶晦庵朱先生為能兼之
嗚呼偉哉子木之幼也¶晦庵已深期之今其問學日進
而氣志日彊蓋¶庶乎不負先生之期許者雖然豈易事
哉夫必¶剛健之德不為慾奪正大之情不以私汩卓然¶
自立萬物莫能攖然後有以勝此爾子木其勉¶之
<pb:KR4d0306_WYG_035-14a>
　　　羅文恭公奏議¶
讀文恭奏議然後知公有古大臣格心之業也¶葢鄒孟
氏歿世不復識大學源流雖名卿賢大¶夫不過區區力
持其國冀免禍敗焉爾獨一董<md:KR4d0306_SBCK_035-13a>¶仲舒觕為有見而志弗
及故子程子嘗論之曰¶知求治不知正君知規過不知
養德識者謂其¶切中後世之弊經筵之疏勤拳懇惻百
世之蓍¶龜也方寧宗初衆賢盈庭而文恭號稱巨擘¶正
心一疏藹然仁義之言視子程子庶幾亡愧¶倘天假之
<pb:KR4d0306_WYG_035-14b>
年俾獲盡行所學則古大臣事業可¶以復見安得有異
時權姦之旤哉拊巻嘅然為¶之流涕¶
　　　羅氏六有齋詩(齋名取横渠説/)¶
某竊聞之子朱子曰横渠斯言甚善君子終日<md:KR4d0306_SBCK_035-13b>¶乾乾不
可食息間亦不必盡日讀書或静坐存¶養皆是用功處
天地生物以四時運動春生夏¶長固是不息雖秋冬凋
落生意未嘗不在其中¶學者常喚令此心不死則日有
進嗚呼斯言至¶矣某願與吾能甫共勉焉
<pb:KR4d0306_WYG_035-15a>
　　　宋文叔編仁説¶
昔有問仁於程子者子曰此在諸君自思之將¶聖賢言
仁處類聚觀之體認出來其後南軒張¶氏裒洙泗言仁
為一編而朱子乃以書吿之曰¶類聚孔孟言仁處以求
夫仁之説程子為仁之<md:KR4d0306_SBCK_035-14a>¶意可謂深切然專一如此却不
免長欲速好徑¶之心滋出口入耳之弊夫朱子之學源
流於程¶氏者也而其論顧不同何哉蓋程子之教人欲¶
其體認於已以致求仁之功若徒㑹粹其言以¶資論説
<pb:KR4d0306_WYG_035-15b>
何益哉二先生之切於為仁則一也宜¶春宋君文叔輯
語孟言仁而為之標畧用意美¶矣予欲其實踐程子之
言而毋蹈朱子之所戒¶故為題其末云¶
　　　周氏輸苖記¶
嘉定某年某月詔旌表隆興府武寧縣進士周<md:KR4d0306_SBCK_035-14b>¶某等門
閭越某年某月復御宸翰書棣華堂¶三大字以賜今皇
帝嗣服之某年有㫖周某¶家秋賦其即縣以輸某等既
承命則以屬已尉¶章子仁記之又因子仁求文於某以
<pb:KR4d0306_WYG_035-16a>
繫于末某¶惟孝悌者民性之常不竢教而能也然自昔
明¶盛之朝必深加褒勸者豈曰以利誘人俾相率¶而為
偽哉蓋天命之性雖人所同而修道之教¶則君職有不
可已者故周以六行導民漢以三¶事設科孝友弟順皆
居其首聖朝雖循唐舊¶用文墨拔士然深山長谷窮閻
下里之氓有以<md:KR4d0306_SBCK_035-15a>¶至性篤行聞者長吏必列于朝而顯異
之自¶國初迄今其以旌聞于書史者奕奕相望葢風¶化
之原莫尚於此者書曰表厥宅里樹之風聲¶其斯之謂
<pb:KR4d0306_WYG_035-16b>
歟恭惟聖明初政他未遑及獨推¶本先皇遺志隆恩茂
澤首及於匹士之微至¶憫其賦輸之勤優而假之俾無
車牛任輦之役¶豈非不世之榮遇也哉雖然周氏之所
以獲褒¶于朝者以其異也而在周君之心則不可少自¶
異也蓋孝弟之至通于神明然後為亡愧而兄¶弟既翕
和樂且湛亦曰壼範之常而非過也然<md:KR4d0306_SBCK_035-15b>¶則周君其何以
答上之賜哉必也弟昆相勉¶致知篤行以求合於孔門
之仁中庸之誠大學¶之至善一旦得位于時則移其所
<pb:KR4d0306_WYG_035-17a>
以事長者事¶君推其所以居家者措之事業庶乎不負
兩¶朝寵異之恩周君其然之否乎¶
　　　史太師與通奉帖¶
史氏在周為太史佚之言論與周召並傳在漢¶西都為
戚里左將軍丹伏蒲諫争有功元成間¶迨我宋中興而
太師忠定越王出有太史之¶言論與將軍之功而忠厚
所積則過之矣方其<md:KR4d0306_SBCK_035-16a>¶柄國時護公道如命脉惜人材如
體膚在廷諸¶賢持議間有不同而包涵容養亡秋毫忿
<pb:KR4d0306_WYG_035-17b>
疾意¶異時復還宰路所薦進皆海内第一流不以同¶異
為用舍淳熈初入見天子以寛大開廣¶上心其言尤反
復篤至平生行事大抵根本此¶意故能為國祈天永命
身與家亦與䝉其休故¶參政樓公序六老圖謂其闔門
習成忠厚無一¶人為刻核事者福禄之盛豈偶然哉今
江右將¶漕之先君子通奉公與忠定實為弟昆雖顯晦¶
弗同而其德蓋相伯仲故淳熈丁未歲一門三<md:KR4d0306_SBCK_035-16b>¶進士當
世榮之太師所予通奉帖正其時也丞¶相既世秉鈞衡
<pb:KR4d0306_WYG_035-18a>
將漕亦洊持使者節以文學政¶事自見於世昔東坡蘇
公謂君子之澤得其人¶則可至於百傳今史氏之所積
既豐將漕尤薫¶然慈仁所至以拯民恤物為事其培之
者又如¶此則流澤之未艾可知矣嗚呼天道分明此太¶
師帖中語也人能知天道之可畏則雖强之從¶薄亦不
肯為不然者皆所謂欺天者也敢併及¶之以發明太師
之本指云¶
　　　書穎齋記<md:KR4d0306_SBCK_035-17a>¶
<pb:KR4d0306_WYG_035-18b>
易曰知崇禮卑崇效天卑法地葢知識欲其髙¶明故效
天操履貴乎篤實故法地二者不容一¶闕也余雖未熟
周君觀德莊少仙所記如此則¶其人蓋有志於上達之
學者然升髙自下陟遐¶自邇未有不由下學而可驟至
者若徒馳志髙¶逺而無真積力踐之功則亦憑虛億度
而已安¶能實有進於此哉且毛生戰國䇿士辭氣夸詡¶
蓋孔門所謂不遜者非學者所當尚少仙歛藏¶之語周
君其佩服之
<pb:KR4d0306_WYG_035-19a>
　　　葉清父同歸録後序<md:KR4d0306_SBCK_035-17b>¶予友葉君清父深於易而喜讀神仙之書輯萬¶論同歸
録以示人曰此與易相表裏者也或難¶之曰夫屈伸之
循環徃來之更代者易之道也¶昧屈伸徃來之理以求
長生不死者神仙之術¶也二者猶氷炭之不合故有易
則無仙有仙則¶無易而君子偕學焉其有説乎清父曰
子知易¶與仙之殊途而不知其歸之一也吾請嘗試言¶
之子亦嘗試聼之夫陽尊隂卑者分之常也隂¶升陽降
<pb:KR4d0306_WYG_035-19b>
者氣之反也然常者為否為未濟反者¶為泰為既濟人
而知此則養生之説在其中矣<md:KR4d0306_SBCK_035-18a>¶且一隂一陽者理之不
能相無者也易之道必¶貴陽而賤隂仙之道亦必進陽
而消隂其自然¶脗合又如此豈非所謂歸之一耶夫世
之有治¶亂存亡猶人之有始終生死也聖人於易茍可¶
以常治而無亂存而無亡者必深致其意焉彼¶為神仙
之説者貴其生欲其長生患其死欲其¶不死若悖乎天
地隂陽之常理推其用心亦若¶是焉而已爾故乗雲馭
<pb:KR4d0306_WYG_035-20a>
風雖非吾之所能必然¶保精而嗇神養性而益命全其
生毋傷其生亦¶豈理之所無哉然則謂易之與仙相為
表裏可<md:KR4d0306_SBCK_035-18b>¶不可也難者乃解既而清父以告予予謂易之¶
為道廣大悉備故凡天下之數術皆宗焉而非¶數術所
能盡也仙之與易蓋判乎其二致而理¶之相符則有如
清父之所云者故采其説繫于¶同歸錄之後云¶
　　　楊文公真筆遺教經¶
遺教經蓋瞿曇氏最後教諸弟子語今學佛者¶罕嘗誦
<pb:KR4d0306_WYG_035-20b>
而習之也蓋自禪教既分學者徃徃以¶為不階語言文
字而佛可得於是脱畧經教而¶求其所謂禪者髙則髙
矣至其身心顛倒有不<md:KR4d0306_SBCK_035-19a>¶堪㸃檢者則反不如誦經持律
之徒循循規矩¶中猶不至大繆也今觀此經以端心正
念為首¶而深言持戒為禪定智慧之本至謂制心之道¶
如牧牛如馭馬不使縱逸去瞋止妄息欲寡求¶然後由
逺離以至精進由禪定以造智慧具有¶漸次梯級非如
今之談者以為一超可到如來¶地位也宜學佛者患其
<pb:KR4d0306_WYG_035-21a>
迂而不若禪之捷與以¶吾儒觀之聖門教人以下學為
本然後可以上¶達亦此理也學佛者不繇持戒而欲至
定慧亦¶猶吾儒舍離經辨志而急於大成去灑掃應對<md:KR4d0306_SBCK_035-19b>¶而語性與天道之妙其可得哉余謂佛氏之有¶此經猶
儒家之有論語而金剛楞嚴圓覺等經¶則易中庸之比
未有不先論語而可遽及易中¶庸者也儒釋之教其趣
固不同而為學之序則¶有不可易者文公留情佛典而
於此經尤所欽¶重至親寫之翰墨豈非以此為學佛之
<pb:KR4d0306_WYG_035-21b>
實地歟¶公之孫九江史君將以勒之石故為發其大指¶
云¶
　　　感應篇¶
世謂感應之言獨出於老佛氏非也書有作善<md:KR4d0306_SBCK_035-20a>¶降祥之
訓易有積善餘慶之言皆此理也顧嘗¶思之所謂善者
果何事耶傳稱活千人有封而¶殺降者殃及三世然則
有志於善者必其權足¶以生人殺人然後可也陋巷簞
瓢之士將焉從¶而用力乎否則嚴禱祀以徼福於鬼神
<pb:KR4d0306_WYG_035-22a>
植因果¶以希報於冥漠此又利心之尤而不足以為善¶
者也然則當奈何余嘗聞諸孟子曰鷄鳴而起¶孳孳為
善舜之徒也又曰存其心養其性所以¶事天也夫鷄鳴
而起未與物接善烏乎施存心¶養性此人事也於天何
與嗚呼知乎此而後知<md:KR4d0306_SBCK_035-20b>¶為善之本矣蓋天命之性賦之
於人本皆至善¶自夫汩之以私亂之以欲然後反善而
之惡爾¶心者所以主乎性者也吾能兢畏齋栗如臨君¶
父如對神明則本心常存而性不失矣循性而¶行何徃
<pb:KR4d0306_WYG_035-22b>
非善是為不負天之所予者即所以事¶天也鷄鳴而起
孳孶為善者為此而已茍存乎¶此則天下之善皆自是
出雖功被萬物澤及百¶世亦舉而措之爾予故曰此為
善之本也仙游¶居士楊公刻感應篇以施人予懼世之
人不求¶諸内而求諸外顧以力弗足而怠焉又或出於<md:KR4d0306_SBCK_035-21a>¶僥求覬幸之私而反流於不善也故書之篇末¶以吿觀
者庶不失楊公之本指云¶
　　　太一天尊應驗録
<pb:KR4d0306_WYG_035-23a>
神景方士周道珍輯太一天尊應騐事為録以¶示某某
稽首再拜言曰大哉天道之至仁也書¶曰號泣于旻天
又曰無辜籲天傳曰人窮則呼¶天天之為天蓋可以號
而愬可以籲而聞可以¶嘑而荅也古今載籍所傳若五
月蜚霜白虹貫¶日等事不一而足則知天道雖逺而民
之嚬呻¶歎惜未嘗不亟聞未嘗不亟應也世徒見尋聲<md:KR4d0306_SBCK_035-21b>¶赴感之號出於道家者流遂以為𦕈芒荒幻無¶所究詰
而不知自昔聖賢已有是言古今天下¶實有是理特儒
<pb:KR4d0306_WYG_035-23b>
者言其常道家紀其異有不能¶同爾然則太一之在天
果何神耶按司馬遷書¶中宫天極星其一明者太一常
居又云天神貴¶者太一其佐曰五帝天位在中宫而佐
以五帝¶則太一者其諸天帝之異名歟道家所謂太一¶
天尊者其諸即此神歟嗚呼上帝臨女無貳爾¶心讀是
錄者當知天與人接其近如此兢兢慄¶慄一念有所不
容欺毋徒恃隠痛之可以哀祈<md:KR4d0306_SBCK_035-22a>¶辠咎之可以求免而已
是乃道珍所為次輯之¶意觀者其詳之
<pb:KR4d0306_WYG_035-24a>
　　　勑封慧應大師後記¶
皇帝陛下改元紹定之夏四月有詔封建寧府¶浦城縣
景祐南豐院故净空禪師為慧應大師¶先是嘉定十五
年汀邵劒三州疫死者各以萬¶計浸滛將及縣境時既
十月矣而炎鬰不少衰¶知縣事臣知孝亟詣師而禱焉
風雨旋至瑞雪¶繼之浹旬之間癘氣如洗明年夏五月
田以旱¶吿知孝又禱焉越二日雨明日又大雨髙下霑<md:KR4d0306_SBCK_035-22b>¶洽歲以有秋知孝既新其祠以報邑人父老又¶列其事
<pb:KR4d0306_WYG_035-24b>
于縣縣以告于府于轉運司轉運司下¶旁郡審覈如父
老言乃具以聞請按寶慶三年¶明堂制書錫師顯號時
知孝已任侍御史數以¶師神異之蹟誦言于薦紳間聞
者為悚然興敬¶於是奉常議以慧應大師為號用章厥
靈制曰¶可是年某月勅書至知縣事臣植帥吏民迎拜¶
奉安且將以所下書勒石于師之祠顧謂臣德¶秀盍誌
其事臣德秀竊惟昔者帝王受命顥穹¶為神人主既設
為公侯卿大夫羣臣羣吏之位<md:KR4d0306_SBCK_035-23a>¶擇天下賢能以居之惠
<pb:KR4d0306_WYG_035-25a>
綏吾民俾各有寧宇而¶又秩百神崇明祀以佐人治所
弗及凡皆為民¶而已故人臣之盡心官守者有陟典焉
有加命¶焉而年事順成亦必豐其祀以報幽明雖殊其¶
為勸奬一也後世緣古人追稱之禮凡神之有¶功於人
者徃往加以爵號雖先王未之有然厚¶於神者即所以
厚於民也制不同而意同此¶聖朝之所以㳂循不廢歟
皇帝陛下嗣大歴¶服以來詔書數下申勅郡國具境内
靈祠之¶焯著者上于朝而褒顯之蓋得古先哲王事神<md:KR4d0306_SBCK_035-23b>¶
<pb:KR4d0306_WYG_035-25b>
保民微意維我慧應大師至性自天雖早從方¶外之學
而跬步不忘君父一念必及生靈當¶天聖中至仁在上
師誦華嚴經以祝聖壽至一¶字一拜極其䖍恭髙蹈仙
巖寂然宴坐每烈風¶雷雨必爇薌致敬願天下生民普
獲霑潤去熱¶惱而生清涼其願力宏大如此是以其生
也以¶善誘人暴慠化服雖盜賊亦為革心其沒也旱¶澇
扎瘥有請輙應如響斯答當乾道戊子歲¶邑大旱饑甲
子一周人復凛凛臣植祗栗厥心¶惟師焉依精誠屢殫
<pb:KR4d0306_WYG_035-26a>
休應遄格四封之内迄為<md:KR4d0306_SBCK_035-24a>¶康年煕煕焉咸樂生業維師
之仁大芘吾土實¶濟登兹其視明詔所褒可謂亡愧矣
臣謹推¶本末以繫于下方俾闔境旄倪欽戴聖天子¶加
惠元元之恩其有永無斁¶
　　　赤松子經¶
按此經稱赤松子為黄帝作攷之傳記赤松子¶古僊人
神農時為雨師漢張文成侯所欲棄萬¶事而從之游者
然世久人逺不可復考而黄帝¶之書謂之三墳孔子定
<pb:KR4d0306_WYG_035-26b>
書斷自唐虞則後世所¶傳三皇五帝之書大抵皆托也
然則此經果黄<md:KR4d0306_SBCK_035-24b>¶帝時作耶至其言善善惡惡有以深儆
於世則¶雖非真出於古要亦君子所不廢也夫善惡吉¶
凶之報天理之必然而世之人未有知其所以¶然者予
嘗論之天地之運化曰隂與陽而已陽¶主生故凡孝友
温良慈恕順睦者皆陽之屬也¶隂主殺故凡殘暴狠愎
嶮巇削刻者皆隂之屬¶也惟吉與㓙亦然吉者陽也故
為善者常吉㓙¶者隂也故為惡者常凶猶君雲以龍命
<pb:KR4d0306_WYG_035-27a>
律以吕¶皆理之自然非天有意為之也易曰本乎天者¶
親上本乎地者親下則各從其類也善惡吉凶<md:KR4d0306_SBCK_035-25a>¶之應豈
非以其類乎人能知一念之善惡則隂¶陽分積陽多則
其漸可至於聖賢積隂多則去¶人而之鬼矣可不懼哉
可不戒哉此經本為庸¶俗設故其言明白易了親友楊
君龢父樂於為¶善刋梓以施用意微矣讀者毋以其明
白易了¶而忽之寶慶元年下元後十日西山真某希元¶
書
<pb:KR4d0306_WYG_035-27b>
　　　蜀人游監簿慶元黨人家乗後跋¶
慶元黨人者韓侂胄所立名也夫君子羣而不¶黨黨之
為言豈美名也哉侂胄以此誣當世之<md:KR4d0306_SBCK_035-25b>¶賢余意當世之
賢將隠避之不暇而後溪劉先¶生顧以是名游公之墓
大理寺丞君復以是名¶其家乗焉何哉蓋是是非非之
理天實為之非¶人力可以倒置也漢之三君八俊非黨
也而中¶常侍以黨名之方其加以是名也斥辱之摧殘¶
之固將使天下之人同心疾之也然天下不惟¶不疾而
<pb:KR4d0306_WYG_035-28a>
益鄉慕之西州豪傑耻於不與而凡隸¶名文德之石者
至今望之若神人然然則人心¶所同然者果可以力倒
置之邪當慶元初衆¶賢盈庭人稱為小元祐而侂胄以
區區鶡弁<md:KR4d0306_SBCK_035-26a>¶乃欲祖章蔡故智一罔而空之於是姦黨之
名¶以立彼其心固謂被是名者不勝其辱矣亦孰¶知夫
適以榮之邪游公在當時名居餘官之首¶不問可知其
人寺丞君立志操行凛凛有父風¶隠德之報將於是乎
在予讀其所輯家乗不勝¶起敬而書之且嘆侂胄之愚
<pb:KR4d0306_WYG_035-28b>
欲以一手揜天下¶之目也建安真某¶
　　　楊慈湖手書孔壁孝經跋¶
司馬文正公平生未嘗草書雖造次顛沛間一¶㸃一畫
必如法度觀其書者即知公之為人慈<md:KR4d0306_SBCK_035-26b>¶湖先生楊公道
德學問追嫓前修而於翰墨尤¶極嚴謹嘉定初獲侍公
於著廷見其酬荅四方¶書問無一字作行狎體蓋其齋
莊中正表裏惟¶一故形於心畫亦絶類文正公而清勁
過之傅¶君侹所藏孔壁孝經又其得意書也嗚呼先生
<pb:KR4d0306_WYG_035-29a>
不可作矣學者即此而觀之猶足以窺大賢氣¶象而知
立德之本云¶
　　　跋誠應廟記¶
柳儀曹歿於柳而廟於羅池或曰鵞山柳水之¶勝侯所
愛也吁其誠然邪以某觀之皇皇后帝<md:KR4d0306_SBCK_035-27a>¶命百神以主四
方亦猶君天下者簡群材以蒞¶衆事也其才宜乎是則
使職乎是烏待其自擇¶哉儀曹之為守也有功于柳歿
亦祀于柳蓋帝¶嘉其功而胙以兹土非私之也靈澤廣
<pb:KR4d0306_WYG_035-29b>
惠夫人¶生以誠事親殁以誠惠民始祠于浦城百丈山¶
今建處信衢間薌火殆徧方其肇靈於百丈也¶有像焉
浮水而上里之人因奉而祠之今廟于¶赤石也亦然意
者靈澤之功自近而逺故上帝¶因之廣其所涖之地若
古諸侯加地進律之典¶歟然則俞君應龍之建是祠其
亦奉行天命云<md:KR4d0306_SBCK_035-27b>¶爾少仙龔君栗既誌其事某復推衍其
説如此¶是是邦之人知靈澤之食于斯也天實使之而¶
非俞君之私意欽翼嚴事永永亡替云
<pb:KR4d0306_WYG_035-30a>
　　　跋湯士恭手書周易諸經¶
漢熹平中議郎蔡邕等奏正定六經文字靈帝¶許之令
邕書石立於太學門外學者取正焉然¶當時所書者易
尚書公羊傳禮記論語而已餘¶未暇及也今湯君以八
十餘老不縁朝廷之命¶不憚翰墨之厪盡冩諸經以及
論孟亡軼遺者¶非其篤學嗜古白首彌勵疇克逮此今
之業文<md:KR4d0306_SBCK_035-28a>¶辭取科第者雖一經不能遍覽况能盡筆之乎¶
一經猶爾况群書乎然為彼者不妨坐竊寵榮¶而君連
<pb:KR4d0306_WYG_035-30b>
蹇至老無一遇者可悲也已然君不以¶連蹇故而倦於
筆墨此其所以尤可貴歟¶
　　　跋周子德穎齋記¶
按詩實穎實栗穎謂禾之秀出者也凡世之言¶穎悟穎
達者皆取諸此上饒周君子德以頴名¶其齋而德莊少
仙為之記其志蓋將卓然自拔¶於世俗之表斯亦竒矣
雖然不可以無本也不¶嘗觀諸隴畆之間乎方其播植
之始芽之茁者<md:KR4d0306_SBCK_035-28b>¶栗如也逮其少長苖之發者鍼如也積
<pb:KR4d0306_WYG_035-31a>
培㙲之¶功飽雨露之潤歴三時之乆凉風一秋萬頃雲¶
偃此豈朝夕力邪為學工夫何以異此勉哉周¶君日從
事於斯厚養深培以須日至之熟則其¶穎之秀出也有
期矣不然揠苖以助長適為學¶道之累周君其戒之¶
　　　跋王秘監文集¶
嘉定初元公入為吏部兼西府掾俄遷少司成¶又遷少
蓬兼史事某始以校文侍公于禮闈既¶又再侍于太學
補試所未幾遂周旋道山群玉<md:KR4d0306_SBCK_035-29a>¶間公時年六十五矣鬚
<pb:KR4d0306_WYG_035-31b>
眉皓白顔如渥丹風度¶粹然語笑有味居一日同舍食
已俱出獨公與¶留茂潜及某在茂潜極言贜吏之害謂
當舉行¶舊典黥𨽻沒入之始快物論某亦深賛其言竊¶
眡公有若微哂者頃之茂潜退某獨留従容請¶曰鄉者
之言得無未合理道願幸公教我公笑曰¶二公俱盛年
不當顓持一切之論時雖未盡悟¶公意固知必有謂也
其後獲觀過江諸賢議論¶乃知國初權宜時出之政姑
以洗五季汙習¶自中世後寢不復行故紹聖崇寧間章
<pb:KR4d0306_WYG_035-32a>
蔡<md:KR4d0306_SBCK_035-29b>¶諸人不得借此以綱善類然後知公精識逺慮¶真有
前輩風流而恨前者言之易也因思更¶化初方大治權
臣支黨公獨懇懇以泰道包荒¶為言葢與前説指意畧
同使公得位於時盡行¶所志則其均調消息之功必能
深為國家元氣¶之助奈何一斥不復而死隨之吁可嘆
已紹定¶己丑屏伏山樊公之子爚以所刋家集來示反¶
復盡卷追憶道山對語時距今二十有二載矣¶驚嵗月
之不留嘅典刑之益逺愴然久之輙用¶筆于篇末庶覽
<pb:KR4d0306_WYG_035-32b>
者不獨知公之文且有以識公<md:KR4d0306_SBCK_035-30a>¶之志云¶
　　　跋平冦録(端平甲午建陽龔賊犯/邵武守臣王埜平之)¶
陸敬輿言兵者無他人情而已予友王子文講¶學論政
素有本原未嘗&KR0570;軍旅事也一旦緑林¶叩境從容籌畫
動中節㑹曽未旬浹俘馘係塗¶樵川幾危而復安盖其
機神通悟洞照事情故¶能應變不差如此予讀耘叟李
君所記本末知¶宣公之言為不可易輙書其末端平元
年八月¶五日建安真某
<pb:KR4d0306_WYG_035-33a>
　　　贈五行任君(炳/)<md:KR4d0306_SBCK_035-30b>¶以理論氣者濓溪先生之學也以理論數者安¶樂先生
之學也鄮山任兄炳推演五行必本於¶理其迨有聞於
二先生之學乎識者毋以隂陽¶者流例目之紹定四年
某月某日西山野傁真¶某贈¶
　
　
　
<pb:KR4d0306_WYG_035-33b>
　
　
　
　
　
　
　
　西山文集巻三十五<md:KR4d0306_SBCK_035-31a>¶<md:KR4d0306_SBCK_036-1a>¶
<pb:KR4d0306_WYG_036-1a>
欽定四庫全書
　西山文集巻
