# -*- mode: mandoku-view -*-
#+TITLE: 西山文集
#+DATE: 2015-09-23 10:24:22
#+PROPERTY: JUAN 9


　　申樞宻院措置軍政状¶
照對某一介踈庸誤膺郡寄民事之外其於軍¶政粗克
究心自昨者海道披猖幸即俘戮因加¶講究乃知武備
<pb:KR4d0306_WYG_009-1b>
乆弛蕩無隄防故使㐫頑之徒¶得以玩視於是選委僚
屬遍行海上相視形勢¶諏度利便條畫備禦之䇿具申
朝廷旋蒙報¶可仍給賜祠牒以贍工役之費某遵奉指
揮督¶促措置今則法石永寧二寨添展圎備寳盖新<md:KR4d0306_SBCK_009-1b>¶寨
亦已落成増屯舟師分撥戰艦復水教之舊¶制定巡邏
之界分已皆各有理條除别具申外¶但其間尚有未盡
未便事件某雖叨恩易郡受¶代有期倘不一一申陳切慮
異時仍前隳弛使¶朝廷給賜遂為徒費某所區畫亦為
<pb:KR4d0306_WYG_009-2a>
空文其罪¶大矣用敢不避黷煩具列如左須至申聞者¶
一海道之備無先舟楫往者左翼雖有水軍之¶名舟楫
之具初無一有或遇冦警臨時差顧往¶往緩不及事兼
人船未嘗相習豈能衝冒風濤¶與狂冦争一旦之命今
來節次分撥法石寨已<md:KR4d0306_SBCK_009-2a>¶有甲乙丙大戰船三隻又有寧
海平海船各一¶粗為足用外永寧寳葢各只有平海船
一僅可¶載戰士四十餘人逐寨皆俯瞰大洋萬一賊舟¶
歘至其衆稍盛法石相去隔二三潮猝然救援¶不及非
<pb:KR4d0306_WYG_009-2b>
惟難以取勝抑恐返滋賊勢合更與造¶船二隻發下兩
寨添貼使用兼照舊額水軍戰¶船三年一小修五年一
大修例從本軍申帥府¶帥司申朝廷往復遲回差官計
料裁減動至¶累載方準行下或竟寢不報縁此坐泥腐
壊不¶可復修今若仍循舊例遇當修之嵗然後有請<md:KR4d0306_SBCK_009-2b>¶于
朝廷切慮報應稽遲不及以時修葺二三¶年間諸寨之
船必皆朽敗一有警急何所措手¶切照甲乙丙三大戰
船元係朝廷行下運司¶本州就有管官錢内各撥一半
<pb:KR4d0306_WYG_009-3a>
應副候畢申豁¶為錢一萬二千餘貫平海等船係本州
將獲到¶賊船重行幇修撥付蓬㠶槓具色色全備其費¶
亦復不少若二三年間便為棄物深為可惜某¶與統制
楊武翼俊及本州通判施朝奉誠一等¶官詳細評議皆
謂莫若具申朝廷乞支降官¶會二萬貫内五千貫付本
軍打造戰船二隻撥<md:KR4d0306_SBCK_009-3a>¶付永寧寳葢二寨添貼使用餘一
萬五千貫發¶下本州知通同共交管置抵當庫一所於
本軍¶選差將佐一員幹當將收到息錢分明上厯不¶得
<pb:KR4d0306_WYG_009-3b>
那移他用遇戰船稍有損動即從本軍報州¶委官計料
立便修葺所費少而見功多後遇當¶修年分更不具申
朝廷乞行撥降或將來大¶段年深别合打造方許申陳
庶免頻瀆朝廷¶亦便諸寨之船常新而不壊所利甚大
今來所¶乞錢數係是公共會約須盡得此數作本方可¶
繼營見息為隨時修葺之費不至侵動本錢而<md:KR4d0306_SBCK_009-3b>¶朝廷一
畨頒給之後可以支持一二十年比之¶向來三五年間
輒一申請又為有間伏望朝¶廷特賜從申給降免行裁
<pb:KR4d0306_WYG_009-4a>
減伏候㫖揮¶
　小貼子云上項所申如䝉朝廷從允即乞¶併降旨揮
　令本州知通同左翼軍統制每嵗¶終聫銜結狀保明
　所管戰船有無損動及抵¶當庫收支見管錢數申朝
　廷照會庶幾永¶永不至廢壊併候㫖揮¶
一既有舟船不可無梢碇水手今本軍諸寨闕¶額頗多
平時巡邏已是費力若猝遇警冦與相<md:KR4d0306_SBCK_009-4a>¶馳逐於大海風
濤之中梢碇乏人豈不悮事某¶昨嘗備本軍所申乞行
<pb:KR4d0306_WYG_009-4b>
下招填仍與刺充効用¶庶得驍勇之士續準指揮江上
諸軍所招梢碇¶止刺軍兵是致施行未得令來不敢再
申前請¶照得諸處配到左翼軍重役兵士多是在海道¶
行刼作過之人照條三年無過犯改刺本州牢¶城今與
統制等官詳議欲乞朝廷行下本州¶守臣同本軍統制
官於重役軍兵中揀選少壯¶輕捷諳會船水之人改刺
左翼軍三色軍兵充¶梢碇水手粮廩既不甚增緩急實
得其用的為<md:KR4d0306_SBCK_009-4b>¶利便兼照往年統制韓俊任内亦曾申請
<pb:KR4d0306_WYG_009-5a>
䝉¶朝廷行下遵從招刺今某所乞委有上項體例¶伏乞
朝廷速降㫖揮施行¶
一某昨來畫一申請内一項乞行下左翼軍今¶後將官
差在永寧圍頭者以年為率理作重難¶以除獲到賊徒
别申朝廷照條格推賞外如¶止是巡綽有勞界内無盜
賊作過亦許本軍保¶明陞差一次其法石將官在寨實
及二年如能¶究心軍政肅清海道亦與申聞朝廷别作
酬¶奬尋准省劄已劄泉州左翼軍照所申事理如<md:KR4d0306_SBCK_009-5a>¶見得
<pb:KR4d0306_WYG_009-5b>
委有勞効即仰次第申取朝廷㫖揮劄¶付本州照會某
謹已遵禀照得法石寨合差正¶將一員永寧寨合差副
將一員圍頭寳葢寨各¶合差准備將一員據本軍申守
闗進義副尉權¶准備將廖彦通進勇副尉准備將劉顯
祖守闗¶進義義尉本軍訓練官吴世榮皆諳熟海道内¶
廖彦通吴世榮因去年五月内捕獲海冦趙希¶郤等蒙
朝廷推賞轉資已差廖彥通權法石¶寨正將劉顯祖權
永寧寨副將吴世榮權圍頭¶寳葢寨准備將職事併據
<pb:KR4d0306_WYG_009-6a>
廖彦通等申已管幹<md:KR4d0306_SBCK_009-5b>¶逐寨職官去訖某尋行攷察本軍
所差委已公¶當但竊見三衙門江上諸軍有合陞差之
人皆¶從本司保明申朝廷出給差劄幇行請給獨¶水軍
縁屯戍外郡遇有陞差止申殿前司出給¶差帖州郡以
非朝廷補授不敢幇行請給止¶是本軍量行添支其多
者不過十千而止雖有¶將佐之名初無其實難責令盡
心職事今法石¶等三寨俱係控扼海道每遇盜賊竊發
欲其捐¶棄軀命與狂冦角逐於大海風濤之中非稍優
<pb:KR4d0306_WYG_009-6b>
廩給有所不可照得廖彥通等皆因開禧二年<md:KR4d0306_SBCK_009-6a>¶起發山
東進取補授上項官資其廖彦通權准¶備將已及七年
劉顯祖權准備將方及三年吴¶世榮充訓練官已及三
年逐年登載帳籍申樞¶密院照會各皆有勞無過欲乞
朝廷出給差¶劄令廖彦通正充准備將劉顯祖吴世榮
各權¶准備將候滿二年日照已降旨揮别行次第保¶明
申伏乞旨揮施行¶
一某昨以左翼軍於本州初無統攝平時軍政¶略不與
<pb:KR4d0306_WYG_009-7a>
聞緩急調發尤難另召嘗具申乞降旨¶揮令左翼軍聴
本州節制尋准省劄如遇海道<md:KR4d0306_SBCK_009-6b>¶盜賊竊發許本州守臣
調遣收捕某敬已遵稟¶但有更合申明事節本軍兼控
水陸若海道有¶警方許調遣萬一陸路或有緩急本州
既難坐¶視若欲調兵追捕又恐本軍以所降㫖揮止及¶
海道為詞其合申明一也又軍政修飭全在平¶時今若
遇警急始許調發而平居不加考察亦¶有所未便某昨
來所申利害頗已詳盡未䝉施¶行若使統戍得人常如
<pb:KR4d0306_WYG_009-7b>
今日有教閱訓練之勤¶無掊尅朘削之害雖不俟州郡
節制固無不可¶其如亷介公勤之將未易多得殿司邈
在行都<md:KR4d0306_SBCK_009-7a>¶帥憲亦相去數百里近而可以攷察者莫如州¶
郡又以元無統屬不敢過而問焉則軍政之廢¶壊將有
不可勝言者是以數十年來士卒不復¶如向時之精銳
舟船器械不復如向時之整備¶正以主將多非其人而
又無從旁督察之者遂¶得以肆其貪叨掊尅之私士卒
平時未嘗有一¶日温飽之適怨氣滿腹無所吿訴有緩
<pb:KR4d0306_WYG_009-8a>
急必欲¶其捐軀效命難矣故為一戍將之私計則以受¶
制節於本州為非便為一軍數千人之公計則¶以聴節
制於本州為至便朝廷之上將為一<md:KR4d0306_SBCK_009-7b>¶戍將之私計乎為
一軍數千人之公計乎況戍¶將之公廉無私者亦自以
本州節制為便如今¶統制楊武翼俊是也某昨申請之
時俊嘗與聞¶頗以為喜葢其置軍于此事力寡弱凡百
非州¶郡扶助有所不可若獲受本州之節制則用度¶之
窘缺可以借兊出師之粮餉教閱之犒賞可¶以仰給其
<pb:KR4d0306_WYG_009-8b>
有勞効可借本州之保明其有利病¶可望本州之申述
葢州郡與本軍合為一體凡¶事相為援助則在本軍為
力也易若州郡本軍¶各為一家凡事不相左右則在本
軍為力也難<md:KR4d0306_SBCK_009-8a>¶且如去嵗海冦之警用力追捕雖將士之
力然¶非本州一一應付則本軍雖欲進前討捕有不¶可
得方其出軍之時本州給以粮餉犒以酒肉¶日接于道
而又合民船以助其勢僱水手以助¶其用調度有出郡
之老吏竊竊私議以為捕冦¶之事本州從來只是移文
<pb:KR4d0306_WYG_009-9a>
督責何須枉費官錢¶葢其習熟見聞如此今若仍前不
相繫屬自今¶或有緩急彼雖聴州郡之調遣然初無節
制之柄¶必不能督之向前州郡既不預節制亦必具¶文
行移必不肯資以費用借使統戍得人猶恐<md:KR4d0306_SBCK_009-8b>¶未能獨辦
其事況一有庸繆之人濫居其選既¶無州郡督責又無
州郡應副豈復肯盡心竭力¶以收捕盜為已責乎其合
申明二也剽聞昨來¶議者以殿司大軍不應聴外郡節
制是致朝¶廷未䝉聴許切照殿司官兵之戍淮上者雖
<pb:KR4d0306_WYG_009-9b>
小¶小軍壘皆許節制借曰淮上係是邊面訐禦盜¶冦不
得不然本軍控扼海道扞禦海冦亦非閒¶慢去處又許
浦係御前水軍置副都統制近因¶浙西提刑申請尚許
提刑司節制況左翼止差¶統制官而其海道利害又與
浙西無異某自准<md:KR4d0306_SBCK_009-9a>¶回降即欲開陳慮涉招權之嫌是以
不敢今受¶代在數日間竊伏惟念朝廷置此一軍闗係¶
甚重若欲軍政常常修舉非付州郡以節制之¶權終有
所不可且將去而言尤無所嫌用敢再¶申前請伏望朝
<pb:KR4d0306_WYG_009-10a>
廷檢照某去年八月内劄子¶所申事理早賜施行實悠
久之利伏候㫖揮¶
　小貼子某今來所請係欲扶助軍政非欲侵¶撓事權
　如䝉朝廷以為可行即乞明降約¶束不許干預軍中
　錢物差借人兵及率意擅¶自陞差將佐其統制官與
　州郡往來素用賓<md:KR4d0306_SBCK_009-9b>¶主之禮亦合並仍其舊不得輒有
　改更庶幾¶彼此相安可以協濟國事併乞㫖揮(此状/既申)
　(即離¶任其後得㫖令泉/州守臣節制左翼軍)
<pb:KR4d0306_WYG_009-10b>
　　　江西奏便民五事状(庚辰/)¶
臣檢准慶元令諸監司守臣到任半年以上各¶具便民
五事開奏臣猥以駑劣䝉恩擢守豫章¶實兼江右帥事
竊伏惟念朝廷列置帥臣於¶諸道以總統兵戎為職時
平無事則欲其建威¶銷萌震警姦宄使盜賊不敢竊取
一有警急則¶整齊一道之衆惟上所使若臂指然非如
列郡<md:KR4d0306_SBCK_009-10a>¶守臣獨以&KR0681;獄訟治財賦為稱職也臣觀大江¶之
東緜地數千里其北則江州興國控扼江西¶實當光黄
<pb:KR4d0306_WYG_009-11a>
之衝其南則贑吉南安林峒邃密跨¶越三路姦人亡命
之所出沒自餘郡邑小民亦¶皆輕悍好鬬殺人于貨之
盜在在有之臣嘗妄¶論凡任帥職者皆當以治兵為先
而帥江右者¶尤當以治兵為急故自到官以來凡事闗
軍政¶率不敢後然人情蹈常襲故往往視為内地語¶及
武備則哂其不切慮及江面則指為過憂繕¶治城堞則
曰不必徒費督責將佐則曰毋庸多<md:KR4d0306_SBCK_009-10b>¶事獨不知朝家建
牧之意將假以爵秩姑崇¶帥臣之虚名耶抑將整軍修
<pb:KR4d0306_WYG_009-11b>
戎屏翰王室責以¶帥臣之實職也昔唐曹王臯觀察江
西裒兵大¶選羣能著職遂能挫李希烈之銳使不敢南
窺¶江淮紹興初李綱為本道安撫制置大使整治¶城郭
團結軍伍威聲隱然羣盜相繼敗降如臯¶如綱始可謂
不負朝廷之委寄矣臣雖不材¶無能為役顧區區平時
願忠朝廷盡瘁職業¶則於二臣之事竊有志焉故今所
陳一以治兵¶選將繕城弭盜為請其間有因本道利害
而因<md:KR4d0306_SBCK_009-11a>¶及他道者事勢相闗不容不爾伏惟聖明采¶擇而
<pb:KR4d0306_WYG_009-12a>
施行之¶
一臣聞自昔外有敵國之虞則内必有盗賊之¶警故諸
葛亮與魏相持而孟獲畔瀘南劉裕舉¶兵北伐而盧循
犯建業二者之患常相因而起¶一於禦外則盜賊得以
乗吾之虛而為根本之¶害一於備内則敵國得以伺吾
之隙而為疆場¶之憂其為患均也然敵國在外所攻者
吾之頭¶目其來也可知盜賊在内所攻者吾之腹脅其¶
發也不可測故亮必先平南方然後經營北討<md:KR4d0306_SBCK_009-11b>¶裕能滅
<pb:KR4d0306_WYG_009-12b>
燕入秦而幾無以制徐道覆之謀然則¶盜賊其可忽哉
國家南渡以來州郡之兵日¶以削弱一方有警必移大
軍然後尅之往者李¶全之亂與近嵗贑吉南安之擾皆
取辦於此然¶使疆場無虞則舉備外之兵以平内冦其
誰曰¶不可今邊事方興撒備無日㳂江諸軍列戍淮¶漢
以之禦敵猶懼弗給設不幸妄一男子竊弄¶耰耡於田
畆間㳂邉之戍既未可抽回州郡之¶兵又不足深恃此
臣所為朝夕澟澟者也竊詳¶思之與其養兵而得以無
<pb:KR4d0306_WYG_009-13a>
用孰若教之而責其<md:KR4d0306_SBCK_009-12a>¶可用臣所領十一郡有所謂團結
禁軍者葢諸¶道所不及其法選諸指揮禁軍之彊壯者
(年若干以¶下試弓若/干斗力弩若干力)聚為一營命日團結月增料錢¶一
千合諸郡租額凡若干人(隆興府一千人諸/州軍各具實數)¶臣欲稍増
其額合一路為一萬二千人(隆興府増五百¶人通為一/千五百人諸州軍均添足)
(數/)日教旬閱責之兵官月按¶季拍責之守貳春秋二校
則於團結中擇其年¶貌浸衰(年四十/五以上)事業減退者仍還
元來軍分而¶於諸指揮中選少壯及等事藝精熟者補
<pb:KR4d0306_WYG_009-13b>
其額¶及委帥臣不時㸃摘按試以攷兵將官以勤惰<md:KR4d0306_SBCK_009-12b>¶其
㨂選不精教練不熟者案劾以聞守貳不覺¶察併行責
罰如此則一二年間州郡之兵漸趨¶精勇此弭姦銷萌
之要術也然臣愚慮不獨江¶西一道為然凡在内地皆
當思所以為不虞之¶備如臣言可采乞下諸路一體施
行¶
　貼黄臣竊觀當今軍政不修兵力削弱所至¶皆然而
　師旅未解盜賊將作葢不待智者而¶後覩應劭之論
<pb:KR4d0306_WYG_009-14a>
　漢山濤之憂晉其在明時可¶為殷鑒今除兩淮川蜀
　荆襄外自餘八路曰¶浙西浙東江東江西湖南福建
　廣東廣西除<md:KR4d0306_SBCK_009-13a>¶江西見有團結外其浙西等路皆當略
　倣其¶制兩浙江東湖南福建大約各以萬二千人¶或
　萬人為額二廣則稍殺焉其選擇教練悉¶如臣今來
　所請則此八路中禁軍之可用者¶亡慮十萬餘人平
　居以備盜賊緩急以待興¶發非小補也又大軍移屯
　如泉州之左翼别¶剏軍分如潭州之飛虎廣東之摧
<pb:KR4d0306_WYG_009-14b>
　鋒福州廷¶祥荻蘆之屬及諸路帥司有親兵去處皆
　當¶責自帥守招填及額選其精銳别為隊伍異¶其賞
　給淬勵而激昻之合而計之當不下二<md:KR4d0306_SBCK_009-13b>¶三萬人武備
　既張則姦心自弭其視一方有¶急然後抽舟調大軍
　利害相去何啻什伯惟¶朝廷察臣慮逺防微之忠特
　命近臣詳加裁¶酌亟賜施行不勝大幸¶
　臣竊考建炎三年金兵自黄州渡江由武昌¶趨興國
　取間道以攻洪州守臣王子獻遁去¶遂入州城尋破
<pb:KR4d0306_WYG_009-15a>
　撫袁諸郡遍蹂湖之南北然¶後北歸所至攻殺幾無
　噍類言之可為痛心¶今之議者大抵以江西為内地
　殊不知九江¶興國二郡前臨大江北望淮堧纔一水
　爾<md:KR4d0306_SBCK_009-14a>¶中興初江西安撫大使實兼節制蘄黄葢以¶是也
　去嵗之春敵攻黄州諸闗江右震動本¶司承制檄調
　兵守江倉卒間僅能發諸州禁¶卒千人以往夫以步
　卒守江猶䇿馬使耕驅¶羊使載其不勝任也必矣臣
　謂與其緩急調¶無用之兵以誤事孰若平時養有用
<pb:KR4d0306_WYG_009-15b>
　之兵以¶待事江鄂二司各有水軍竊聞邉事既興多¶
　作步人起發今江州在寨僅有見管若干(具實/¶數)而戰
　艦可用者尤為亡幾鄂司所管計亦¶類此借曰敗衂
　之餘事非昔比然蠭蠆有毒<md:KR4d0306_SBCK_009-14b>¶其可忽諸況於韃靼方
　興羣雄交騖先事之¶防尤當加意臣願明詔江州都
　統司及本州¶守臣同任江面之責其人船闕少之數
　日下¶招填打造之意什之三分屯興國管下冨池¶等
　處庶幾風寒之備不至空闕江右一道恃¶以亡虞所
<pb:KR4d0306_WYG_009-16a>
　有鄂司水軍併乞一體行下措置¶亦以什之三分戍
　武昌縣葢興國江面元𨽻¶江司武昌江面元𨽻鄂司
　分兵防守正其冝¶也如臣言可采乞賜詳酌施行¶
　貼黄照對鄂州武昌縣正與黄州對岸葢建<md:KR4d0306_SBCK_009-15a>¶炎間金
　人渡江處也臣嘗以上流形勢利害¶訪問士大夫有
　奉議郎司馬括者謂今之武¶昌縣乃孫氏所都而今
　之鄂州乃孫氏時之¶江夏也江夏去江雖近然江北
　間阻頗多敵¶人未能直抵江面(此項更/問子細)而武昌對岸
<pb:KR4d0306_WYG_009-16b>
　止有¶黄州諸闗若諸闗失守則直至江上又其水¶面
　最狹其形勢與今太平州采石略同故建¶康戎司水
　軍盡屯於采石今鄂之舟師亦冝¶移戍武昌臣雖未
　嘗親至其地而以括之說¶參之史冊及士大夫之知
　㳂江形勢者多以<md:KR4d0306_SBCK_009-15b>¶為然括往年嘗為宣司官屬有三
　劄上廟堂¶其一論武昌利害尤悉今録以奏聞伏乞¶
　朝廷併加詳酌或未可舉軍移屯即乞姑從¶臣請以
　鄂州水軍什之三分戍武昌與江州¶興國水軍相與
<pb:KR4d0306_WYG_009-17a>
　唇齒其視蕩然無備亦云逺¶矣併惟聖明裁擇¶
一臣竊見江西統郡十一而隆興實為帥府諸¶郡所倚
以為重城郭甲兵之備皆當整飭如法¶然後足以壯觀
瞻而弭窺伺而臣到任之初按¶視城堞則其緜亘甚闊
而傾圮最多尋加訪問<md:KR4d0306_SBCK_009-16a>¶有寓居士夫語臣謂五代以前
郡城廣狹中度¶南唐李氏謀遷豫章乃始大其郭堞郡
之東湖¶本在郭外至是遂包入焉紹興初故相李綱為¶
帥葢嘗縮其北面然其廣袤猶若干里若干步¶(更契勘/見今實)
<pb:KR4d0306_WYG_009-17b>
(若干/里步)按守城法當用兵若干人兹豈易¶為力者今誠能
按唐之舊瞰湖為城則城之四¶面西北有江其東有湖
天設之險殆無以過此¶豫章百世利也臣竊詳其說可
謂至當然縮城¶重事未敢輕言而圮壊已極則有不容
坐視者¶方李綱繕城之時其工費仰於公朝其役兵調<md:KR4d0306_SBCK_009-16b>¶於屬郡時異事殊不敢扳援有請而本府年來¶調度百
出帑庾枵然儻必竢有餘然後興役則¶夏潦秋霖之餘
頽圮益甚㳂江一帶居民岌岌¶常有渰浸之憂而城脚
<pb:KR4d0306_WYG_009-18a>
被齧去處多已摧陷更¶遭一水其損愈多近委江州鈐
轄楊禧相視條¶具頗為詳悉如砌城面以防滲漏作葉
溝以通¶水道用夜叉木以壯城骨皆舊所未有臣今一¶
用其說第工費浩汗未知所出稽諸舊牘前帥¶臣沈作
賓在任日從本府撥到銀若干萬兩付¶安撫司樁管充
犒賞費今不獲已欲於上項<md:KR4d0306_SBCK_009-17a>¶銀内權兊借若干千兩收
買磚石竹木等物及¶雇募夫工日下修築却從本府於
收到諸色窠¶名錢内痛加撙節旋次撥還庶幾城堞得
<pb:KR4d0306_WYG_009-18b>
以一¶新少重帥府之體伏乞劄下遵守施行¶
一臣竊惟聖朝計安元元思慮深逺其在諸¶道既有兵
以備戰守又有將以主其兵復置帥¶以護諸將號令素
孚紀律素定一旦有警將惟¶帥之所令兵惟將之所使
以之戰禦無不可者¶自視事以來講求軍政本末乃知
州郡禁卒多¶以供工匠備厮役事藝未嘗練習教閱秪
為具<md:KR4d0306_SBCK_009-17b>¶文則兵不足以為兵矣有副總管有路鈐有路¶分
又有州鈐有將副下至都監監押皆以主兵¶為職而未
<pb:KR4d0306_WYG_009-19a>
嘗知兵問其得官之由或宗戚或閤¶門或國信所或堂
部吏其間豈無可用之材要¶於將略鮮曾嫻習或飾文
墨以自喜或矜富貴¶以自娱甚者闒葺廢放無所不有
則將不足以¶為將矣兵不足以為兵將不足以為將則
帥之¶為帥是亦具員而已矣望其藩維王室如古之¶牧
伯顧不難哉然兵猶可以閱習而精將不可¶以勉強而
學竊見近嵗指揮總管路鈐例赴臺<md:KR4d0306_SBCK_009-18a>¶參將副以下亦必
從帥司鈐量乃許之任臣謂¶此僅可以察其年齒之壮
<pb:KR4d0306_WYG_009-19b>
老與精力之強否而¶已必欲得知兵之大則臣願朝廷
嚴其選擇¶總管號為副帥間嘗以節度使為之其次路
鈐¶路分亦武臣髙選今之環衛葢將帥之儲及諸¶軍統
制統領等官亦多習熟軍務者臣謂總管¶路鈐冝於環
衛及統制中選其嘗歴戰陣者為¶之州鈐將副其取諸
統領將副之諳知兵事者¶都監監押員多不可悉擇姑
從舊制差注年未¶六十之人而責帥臣以從實銓量毋
使疾病眊<md:KR4d0306_SBCK_009-18b>¶昏者尸其位庶幾州郡主兵之官漸得其人
<pb:KR4d0306_WYG_009-20a>
平居精於教閱緩急有所倚仗非小補也或謂審¶爾則
閤門國信之屬何以處之臣曰為官擇人¶則治為人擇
官則亂朝廷儻憂此屬之失職¶固當置諸官閒無事之
地至於軍政安危所係¶則不可以不擇如臣言非繆乞
賜詳酌施行¶
一欲乞通廣鹽於贑州南安軍以弭汀贑鹽子¶之害(時/有)
(獻議通廣鹽於贑南安者行下贑州知通同共詳酌未/報而以憂歸不及上明¶年春蘄黄失守其後朝廷改武)
(昌為夀昌軍/略知所陳云)
<pb:KR4d0306_WYG_009-20b>
　　　潭州奏復稅酒狀<md:KR4d0306_SBCK_009-19a>¶臣至愚極陋誤䝉聖恩擢付一路入境之初¶訪求民瘼
即聞𣙜酒一事重為潭人之害既又¶詳加考訂迺知積
弊已極不容不更舊法具存¶不容不復臣敢疏其本末
以聞竊帷酒之有𣙜¶本朝家所藉以佐經費其來尚矣
然後行於江¶浙諸路而不可行於廣南福建者葢瘴鄉
炎嶠¶疾癘易乘非酒不可以禦嵐霧而民貧俗獷其¶勢
不能使之必沽於官故特弛其禁以從民俗¶之所便若
<pb:KR4d0306_WYG_009-21a>
重湖以南雖非閩廣之比然其密鄰¶桂筦旁接連賀風
土氣候往往相似故全永郴<md:KR4d0306_SBCK_009-19b>¶道等州或聴民自釀而輸
税於官或於夏秋正¶賦併輸酒息未有専行禁𣙜如江
浙諸路者也¶獨潭州在城或稅或𣙜前後屢變考諸故
牘税¶酒之法實起於紹興元年是時兵革未息城市¶蕭
條幕府適有練達之人建議于州募醖戸造¶酒城外而
募粕户賣之城中入城之時數罌以¶稅官無尺薪斗米
之費而坐獲利入民無逮捕¶抑配之擾而得飲醇美其
<pb:KR4d0306_WYG_009-21b>
後名公鉅卿相繼典¶州皆因而不改旁郡如衡依倣其
法亦迄今遵¶行至乾道二年劉珙討平郴冦增置新兵
又乞<md:KR4d0306_SBCK_009-20a>¶屯軍郴桂一時調度百出亦不敢輕變稅法但¶増
置糯米塲添創南北楚三樓量從官賣稍分¶醖戸之利
而已及辛棄疾之來剏置飛虎一軍¶欲自行贍飬多方
理材取辦酒課乃始獻議于¶朝悉從官賣明年權給事
中芮煇奏言潭州自¶行稅酒法人甚安之官不費一錢
而日有所入¶今變稅為𣙜皆謂不便人多移徙虚市一
<pb:KR4d0306_WYG_009-22a>
空始¶行之初所得雖多今止及半而米麯之本官吏¶之
給盡在其中夫以小利易大不便猶不可況¶初無可得
之利且彼方新經陳峒猖獗之後又<md:KR4d0306_SBCK_009-20b>¶可遽擾之乎孝宗
皇帝亟從其說降㫖住罷¶令本州照久例施行是年冬
帥臣李椿到官椿¶於吏事最為詳練亦奏臣又居湖外
備諳土俗¶稅酒之為民便已久而棄疾改之當剏造營
寨¶房廊日役夫匠甚衆所入雖不下七八百緡夫¶匠一
散已不及初其後愈見虧額會計所得除¶抱認諸司錢
<pb:KR4d0306_WYG_009-22b>
及贍給官吏虚有廢罷醖戸之名¶實無所益請依舊於
行醖戸税賣而帥司樓店¶亦且開沽俟稅課登羨日止
朝廷從之官司¶所醖既少姦弊易防故酒常佳而易售
民戸安<md:KR4d0306_SBCK_009-21a>¶意稅賣無抵法冒禁之憂故雖稍取其贏仍從¶
官賣其常平等處課額亦準舊例徑於息錢内¶取撥分
隷自是潭俗頗還舊觀既而安丙來自¶西蜀視事之初
即議改𣙜且限三日打併投醪¶江流見者撫膺椎罌破
缶所在嗟怨括馬供磨¶騷及編氓伐木為薪至空嶽麓
<pb:KR4d0306_WYG_009-23a>
而不之䘏也倡¶擾當壚嘈雜郡齋糟糠豢豕充斥後圃
凡酒家¶一孔之利鈎抉靡遺酒貴米賤既相遼絶重法¶
以禁亦不為止搜邏之卒旁午逵道連坐之人¶填溢犴
圄富者至加籍沒貧者令衆監償異服<md:KR4d0306_SBCK_009-21b>¶荷校纍纍於市
中下之家閱月踰時不知酒味¶小有讎嫌動相誣訐人
人重足一迹糯米以糴¶責之州縣雖窮荒之邑艱歉之
嵗坐數抛下無¶得免者監勒牙儈科率舟船所至騷然
人不堪¶命其害不止一州且及一路矣後政帥臣葉時
<pb:KR4d0306_WYG_009-23b>
鄒應龍皆有意復舊竟以弗果然則改弦更張¶稍蘇民
困此政微臣今日之責也且紹興初元¶至今凡九十餘
載稅法中雖暫改然其行之之¶久通前後七十餘年𣙜
法之行或三四年或五¶六年即復大都不過二十餘年
耳由是觀之稅<md:KR4d0306_SBCK_009-22a>¶之與𣙜孰便孰否其大略可覩矣自曹
彦而不¶怨自是官酒與民酒並行者為定例莫之能改¶
及開禧二年趙善恭又欲盡籠其息不待奏聞¶遽行官
𣙜醖戸失業犯法者多甫及數年其弊¶遂極曹彦約到
<pb:KR4d0306_WYG_009-24a>
任是時官賣之額日朘月減幕¶府相視束手無䇿彦約
之議大槩以為若行𣙜¶酒則利在官吏而百姓䝉其害
一為稅酒利在¶百姓而官吏有所不便此議一起每指
以為難¶行皆官吏自為之計非為公家計為百姓計者¶
也以嘉定三年官賣本息計之雖名收二十萬<md:KR4d0306_SBCK_009-22b>¶八千五
百八十七貫有奇而米麯柴水本錢與¶官吏食錢却計
一十二萬二千三百八十二貫¶除本收息僅有八萬六
千二百五貫是一日所¶得止二百五十餘貫若官賣一
<pb:KR4d0306_WYG_009-24b>
分稅酒二分則¶日稅之額不過一百六十餘貫當不難
辨於是¶復行淳熈八年已降之旨參用淳熈十年官私¶
俱醖之議許城外百姓自行造酒般運入城上¶秤收税
每酒一斤稅錢七文不稅而入謂之私¶酒若城外以至
禁地不可闗防即分地分𦂳慢¶改為旗望戸欲來者許
之承撲欲退者許之自<md:KR4d0306_SBCK_009-23a>¶陳此外惟南北楚樓每嵗量造
三分之一約復¶行税法衛涇繼之每嵗所入浄息率不
下八萬¶餘貫眎昔之𣙜無大相過是不料糴不抑配不
<pb:KR4d0306_WYG_009-25a>
搜捕薪水之費官吏之給皆十去其七而確然¶一定之
息踵門自至顧何所憚而不為哉本司¶每嵗諸軍供給
賞犒之費誠為不貲若以一嵗¶所入截長補短痛加節
約亦可僅僅自給外此¶而求多焉必曰不𣙜不可然盈
虛相較其實無¶幾徒為國家歛怨一道況淳熈八年指
揮初無¶衝改為臣子者迺輒廢格君命行其胷臆臣雖<md:KR4d0306_SBCK_009-23b>¶至愚竊所不忍謹以日下措置復行税酒舊法¶所慮人
微望輕不足鎮壓異議既行之後他時¶或有變更則為
<pb:KR4d0306_WYG_009-25b>
醖戸者重罹蕩析之禍是臣實¶誤之也用敢冒昧奏聞
欲望聖慈仰體孝宗¶皇帝嘉惠湘民之志意特降睿㫖
從臣所請¶臣當琢石鐫刻立之通衢以為本州一定不
易¶之制俾潭之百姓歌詠聖恩永永無極臣不¶勝大願
伏候勅㫖¶
　貼黄臣竊見荆湘之地傜峒錯居風俗獷戾¶動搖則
　易綏輯則難乾道間因官司敷賣乳<md:KR4d0306_SBCK_009-24a>¶香激成郴桂之
　變厥監非邈人所共知本司¶以安撫一道為職正當
<pb:KR4d0306_WYG_009-26a>
　禁止州縣擾民之政¶以銷患未形乃因𣙜酒之故嵗
　嵗行下科糴¶糯米所酬之直未必能及時價所支之
　錢未¶必能到人戸況又有追催之苦有陪備之費¶其
　為咨怨葢不待言擾民之事首自為之州¶縣效尤其
　將何責倘非亟復稅法則嵗造二¶十萬緡之酒用糯
　至多茍不科糴何所取辦¶萬一有姦民扇搖其間是
　因小利而致大患¶也臣日夜念此至熟是以斷然行
　之不疑伏<md:KR4d0306_SBCK_009-24b>¶乞睿照(五月二十六/日奉聖㫖依)
<pb:KR4d0306_WYG_009-26b>
　　　申樞密院措置收捕道州賊徒状¶
照對本路道州管下有賊人蘇師軍等聚集作¶過已涉
數年尚未敗獲縁本州連年災傷飢民¶從之者多遂頗
猖獗已殺傷江華縣土軍唐信¶等八名近承廣西提刑
司牒據賀州桂嶺縣申¶賊人蘇師軍等在本縣及江華
縣兩界首行刼¶民財殺害人命已牒昭賀道州督發巡
尉會合¶追捕今來賀州申備桂嶺縣申強賊二百餘人¶
是蘇師軍等賊徒過縣五里頭鳴鑼奪人戸赴<md:KR4d0306_SBCK_009-25a>¶州納税
<pb:KR4d0306_WYG_009-27a>
之米本州支錢付臨賀縣彈壓馮進等¶部押藥弩手五
十名同本州巡檢趙春前去桂¶嶺縣勦捕又據道州申
賊徒十二月二十五日¶自賀州侵入江華縣界黄小九
家取酒食用闗¶集隅官等人捉獲正賊朱廿五廖晚二
其餘賊¶徒竄入賀州界地分自今鄉境寧静除已開會¶
攻捕盡數勦絶兩司切詳廣西提刑司牒及道¶州申見
得上項賊徒目今的在賀州界内但賊¶徒出没不常若
道州有備則逸而之廣西廣西¶有備則復過道州如此
<pb:KR4d0306_WYG_009-27b>
已是數年若以其暫出<md:KR4d0306_SBCK_009-25b>¶州界便謂無事切恐媮一時之
安養癰護疽終¶為大患今事連兩路若相與為一家則
此賊有¶不難圖者今廣西提刑司已差彈壓緝捕馮進¶
等部押藥弩手五十名同本州巡檢趙春前去¶勦捕而
本路提刑司昨來亦已差衡道郴桂四¶州郡巡檢下土
軍一百人并道州抽差營道等¶四縣土軍弓手共一百
二十人有隅官義丁在¶外則兩路皆已有兵把截矣所
慮兩路將士之¶心未必恊同若更相望觀悠悠嵗月安
<pb:KR4d0306_WYG_009-28a>
有了期¶若一處先舉而自餘不相應援亦為利害莫若<md:KR4d0306_SBCK_009-26a>¶兩路互相闗報其所調發人兵隅官彈壓等人¶各於本
界衝要去處守把防其侵軼絶其抄掠¶之路使其力窮
勢蹙道州守倅却當乘此之時¶遣得力人持兩司榜文
喻以禍福許其自新仍¶一面抄劄飢民措置賑䘏使本
州之民各皆帖¶妥無與賊相應者則其勢必孤而官司
又明許¶以不死則投附者必衆其執迷不改者勢必無¶
幾却闗㑹兩路之兵各進前掩捕而選擇其中¶熟於山
<pb:KR4d0306_WYG_009-28b>
谷地利之人擣其巢穴其成禽必矣今¶具措置事下項<md:KR4d0306_SBCK_009-26b>¶一調發兵馬帥憲司當任之昨來提刑司已¶差發四
州都廵土軍一百人及糾集義丁¶等人外今諸本州
更切斟量緩急如合用¶添兵即火急飛申安撫提刑
司行下差撥¶應副其錢粮先撥合解諸司窠名錢物
應¶副支給却行具申理豁¶
一糾集隅官彈壓等人及土兵弓手遏賊來¶路防䕶
江華等縣居民無衝突之患道州¶當任之今請本州
<pb:KR4d0306_WYG_009-29a>
從長措置施行務令著¶實有備不得具文塞責<md:KR4d0306_SBCK_009-27a>¶一賑䘏饑民使各安業本州與提舉司當任¶之本州
諸縣皆有饑民江華最甚請本州¶日下先次委官抄
劄江華縣饑貧户口火¶急申提舉司支撥常平錢米
行下賑䘏餘¶縣却以次區處如常平有限不足均給
即¶疾速具申帥漕憲三司同共具助¶
一踏逐得力人入賊說諭令其散衆投降亦¶本州之
責令從安撫轉運兩司具榜發下¶本州請疾速差得
<pb:KR4d0306_WYG_009-29b>
力人前去散帖招諭其¶應下合行事宜就委本州陳
司理與守倅<md:KR4d0306_SBCK_009-27b>¶商量從長施行務使賊徒及早解散户
民¶各得安業賊徒見在賀州管下兼昭州及¶廣東連
州路徑相通切恐賊徒透走難以¶収捕合牒廣東西
兩路經畧安撫提刑司¶及昭賀連三州詳前項事理
各行調發人¶兵防守衝要無令竄逸如有機㑹可乗
即¶闗報道州合兵掩捕務要與民除害不必¶以各路
之故互分彼此
<pb:KR4d0306_WYG_009-30a>
右牒上本路提刑提舉廣東西經畧安撫提刑¶司并道
昭賀連州各請照前項事理速為施行<md:KR4d0306_SBCK_009-28a>¶及具申樞密院
伏乞㫖揮劄下諸處催促施行¶嘉定十六年正月十五
日¶
　　　申尚書省乞撥米賑䘏道州饑民¶
證對本路管下永道兩州去嵗早禾方熟忽傷¶螟蟲晚
禾垂成水潦暴至田畆失收人民闕食¶縁此道州江華
縣凶徒竊發饑民羣附遂至猖¶獗諸司逐急委官措置
<pb:KR4d0306_WYG_009-30b>
擒捕仍多方招誘饑民¶近已獲到賊首餘黨相繼降附
目今招誘來歸¶者非惟無所贍給而中産之家亦多飢
餓至於¶細民則尤極狼狽道殣相望疫癘復作骨肉流<md:KR4d0306_SBCK_009-28b>¶離城市聚落委棄嬰孩至有不獲已而溺之江¶水者其
勢危急葢尤甚於嘉定十四年之早疫¶兩司見差官抄
劄措置糶濟縁飢餓者衆米石¶闕少别無可以措畫證
得嘉定十五年郴道桂¶陽三郡旱傷朝廷行下於郴州
樁積米内撥¶五千石道州桂陽軍常平米内各撥二千
<pb:KR4d0306_WYG_009-31a>
石兩¶司又節次申乞兊撥潭州和糴米石䝉劄下科¶撥
六十石専一賑濟計撥一萬五千石以活饑¶民一方赤
子遂獲更生今道州承連年旱疫蟲¶澇之餘又有盜賊
疾癘之苦百姓飢餓父子相<md:KR4d0306_SBCK_009-29a>¶棄常平存米既已無多道
州郡計自來窘匱有¶稅之家又以累嵗勸分全無儲蓄
鄰近永州自¶患不給接連廣郡道梗不通别無米石可
以仰¶食雖賊黨漸平然饑民易動一方之事尚多隱¶憂
今來情急勢迫所合申控朝廷仰祈矜䘏¶以解十萬生
<pb:KR4d0306_WYG_009-31b>
靈倒垂之急欲望鈞慈於潭州或¶道州和糴米内撥米
二萬石亟賜劄下専一賑¶濟道州饑民庶幾百姓存活
銷患未萌不勝本¶路之幸須至申聞者右謹具由尚書
省伏乞㫖¶揮行下以憑遵守施行(三月二十四日奉聖/旨依令道州接見起)
(發<md:KR4d0306_SBCK_009-29b>¶襄陽府和糴米一萬二千五百石就充本州賑濟使/用如上項米已行起撥即仰潭州於嘉定¶十四年分見)
(榛和糴米内支發一萬二千五百石應副道/州支用候支散畢開具夾細帳状申¶尚書省)¶
　　　申樞密院乞免將飛虎軍永戍夀昌狀¶
證得今年五月二十六日準當月十五日樞密¶院劄子
<pb:KR4d0306_WYG_009-32a>
節文為本司申乞將夀昌見屯親兵忠¶義軍八百餘人
帶衣甲盡數替回歸司教閱事¶已劄下夀昌軍節制司
外劄付本司從所申事¶理施行將已發往夀昌軍飛虎
新軍共一千九¶百四十三人各人老小妻口更㨂五十
七人并<md:KR4d0306_SBCK_009-30a>¶衣甲軍器等亦同老小妻口日下一併般挈徃¶
夀昌軍一處居止通作二千人永久屯駐將飛¶虎舊軍
四百五人且權與存留教習新軍及行¶下飛虎軍招填
𨶔額外所是起發新軍老小妻¶口本司尋契勘若徑將
<pb:KR4d0306_WYG_009-32b>
飛虎新軍老小妻口盡¶數發遣在潭州可省日支劵食
在本司可免嵗¶費拆洗等錢誠為利便所合仰體廟算
亟行遵¶禀但縁本司體訪得上項新軍當來雖係於本¶
路諸州招收既而就潭州選刺押下本州新寨¶居止教
閱往往即梘本州以為鄉土其間多就<md:KR4d0306_SBCK_009-30b>¶本州結親者近
聞永戍夀昌頗懐顧戀本司慰¶勉就道偶無異詞然揣
度其情尚有復回本州¶拆洗之望今將各人老小妻口
遣就戍所雖有¶室家團欒之樂且無道路往來之勞而
<pb:KR4d0306_WYG_009-33a>
其意嚮¶終不以為便愽采將士之論不謀而同今本司¶
見據先來部轄夀昌軍捍禦新軍將官唐亮申¶所部新
軍七百人一面起發回司拆洗限兩月¶仍前起發外其
逐人老小妻口欲且令在本州¶新寨居止免行發遣仍
欲立為定制自今夀昌¶捍禦飛虎軍每滿兩嵗一次拆
洗庶幾軍情感<md:KR4d0306_SBCK_009-31a>¶恱緩急可以集事至於本州本司雖小
有支費¶所不敢計而朝廷昨來所委本司新剏造寨¶宇
亦不至為棄物本司已於五月二十八日二¶十九日六
<pb:KR4d0306_WYG_009-33b>
月初二初三日具申樞密院乞速賜¶劄下夀昌軍及本
司證會施行未准回降今月¶初七日據夀昌軍差正將
趙遵部押第一次起¶發捍禦新軍六百九十七人回司
拆洗據衆軍¶員状稱新軍為見當來舊軍多有立到戰
功增¶加爵禄又見文榜止是潭州飛虎却無夀昌寄¶招
衆軍皆是抛棄物業般挈父母妻口前來投<md:KR4d0306_SBCK_009-31b>¶充就請又
多是本路諸州産戸或改刺禁軍盡¶在本州結親及有
祖宗墳墓塟在附近去處若¶使永戍夀昌則是家産破
<pb:KR4d0306_WYG_009-34a>
蕩親屬逺絶祖宗墳¶墓不能拜掃深實利害昨已具狀
赴㳂江制置¶司陳乞已䝉備申朝廷外陳乞將新軍存
留¶在寨一年一替或依信陽軍捍禦官兵久例一¶年一
次拆洗使各家有父子團欒之樂衆軍皆¶得安跡今契
勘本司昨來體訪得知前項利害¶因依已排日具申乞
今據回司拆洗新軍陳狀¶顯見軍情未以永戍為便欲
望鈞慈檢証累申<md:KR4d0306_SBCK_009-32a>¶事特賜敷奏速賜劄下夀昌軍并本
司證會將¶前頃新軍老小妻口且在本州新寨居止免
<pb:KR4d0306_WYG_009-34b>
行¶發遣仍立為定制將夀昌軍捍禦飛虎軍兵每¶滿兩
嵗一次回司拆洗庶幾兩便謹具申樞密¶院伏乞㫖揮
速賜施行(時夀昌知軍朱索建言朝廷從其謀行下某/度¶軍情必不悦方為申陳未幾果聞諸卒喧)
(譁幾至生變朱逃於江北乃出榜訴以初無此事仍¶發/其歸司拆洗然永戍之議未已也某初請未從又再三)
(有請且作親札白廟堂甚力乃始下¶鄂州制置司制司/申潭州所請其說甚長久之乃劄下從本司所申行十)
(月十二/日也)¶
　　　申樞密院為已誅斬武岡軍叛卒狀(嘉/定)¶
證對本司昨為武岡軍禁軍蔣宗楊徳攅司劉<md:KR4d0306_SBCK_009-32b>¶徳近在
<pb:KR4d0306_WYG_009-35a>
軍衙作閙及刦掠黄三蕭八等家財殺¶死百姓周少三
等事尋奉八月二十五日省劄¶備奉聖旨令本司更切
撫諭安輯施行遂於¶九月初十日密切行下本司撫諭
諸軍各令安¶帖外仍唤上蔣宗等三名赴本司聴候㫖
揮仰¶本軍立便解發如敢抗拒請權運選差得力兵¶級
徑行擒戮函首赴司其蔣宗等三名家財並¶給付用力
兵級充賞仍將本司發下借補官資¶文帖書填給付并
具姓名保明供申切待具奏¶朝廷給降真命及從本軍
<pb:KR4d0306_WYG_009-35b>
兊支官會二千貫文<md:KR4d0306_SBCK_009-33a>¶等第支犒具申本司發還去後今
月十四日據¶武岡權軍僉判葉宣教申於今月初九日
分差¶得力軍兵陳喜李成等擒捉蔣宗楊徳劉徳三¶名
斫到首級了當其餘隨從人于喜等亦已捉¶到分送三
獄收禁外所有蔣宗楊徳劉徳首級¶别狀申解併具陳
喜李成等功賞供申先次飛¶申本司須至申聞者右所
據前項狀申本司除¶已牒武岡軍催申候到逐一施行
别具供申外¶謹具申樞密院伏乞證會
<pb:KR4d0306_WYG_009-36a>
　　　又申樞密院狀(同/日)<md:KR4d0306_SBCK_009-33b>¶使司昨於九月初十日出給文榜發下武岡軍¶委權軍
葉僉判唤上蔣宗等赴司聴候㫖揮如¶敢抗拒即仰擒
戮函首申解却將蔣宗等家財¶分給用力兵級仍將本
司元發下借補官資文¶帖書填給付供申去後今據權
軍葉宣教申已¶於今月初九日分差得力人陳喜李成
等擒捉¶蔣宗等三名各已斫到首級及提到隨從人于¶
喜等送獄根勘外今有各行事件須至㫖揮
<pb:KR4d0306_WYG_009-36b>
一據申兵級陳喜李成等委是用力向前深¶可嘉尚其
餘同共用力之人亦合優賞請<md:KR4d0306_SBCK_009-34a>¶權軍照使司元行下文
榜事理將所給借¶補官資文帖斟酌輕重書填給付不
許泛¶濫仍具姓名申本司切待具申朝省給降¶真命其
蔣宗等三名家財合照元榜事理¶第等支犒用力兵級
所是本司元榜出立¶賞錢二千貫文亦合斟酌輕重立
便給付¶務令公當¶
一昨來蔣宗等在城内及城外二十里間刼¶掠民戸家
<pb:KR4d0306_WYG_009-37a>
財打蕩屋宇一番驚擾深可憐¶念請權軍日下抄劄城
内外被害人户姓<md:KR4d0306_SBCK_009-34b>¶名於常平錢内等第賑䘏一次務令
優厚¶
右牒武岡權軍葉僉判照前項事理逐一施行¶具狀供
申并牒上三監司請照會再申樞密院¶證會仍申尚書
省諫院御史臺¶
　小貼子¶所是本司元立賞錢二千貫文已行下就¶本
　軍兑支及差人齎去發還本軍外别支¶官㑹一千貫
<pb:KR4d0306_WYG_009-37b>
　發下令項賑卹軍城内外被¶害居民伏乞鈞證¶
　
　
　
　
　
　
　西山文集巻九¶
<md:KR4d0306_SBCK_010-1a>¶
<pb:KR4d0306_WYG_010-1a>
欽定四庫全書
　西山文集巻十¶
　　　　　　　　　　　　宋　真徳秀　撰
　
