# -*- mode: mandoku-view; -*-
#+TITLE: 西山先生眞文忠公文集
#+DATE: 2015-09-11 14:15:57.845296
#+PROPERTY: ID KR4d0306
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 15
#+PROPERTY: FILE SB04n0512-015西山先生眞文忠公文集-卷第十五.
<pb:KR4d0306_SBCK_015-1a>¶
西山先生真文忠公文集卷第十五¶
　對越乙藁¶
　　奏申¶
　　　申左翼軍正將貝旺乞推賞¶
證得賊徒巳出福建界分深入廣東當即移文¶
知廣州曾經略疾速措置收捕外所有合陳請¶
事件數内¶
一進勇副尉左翼軍第四將正將貝旺元係淮¶
　西廬州強勇軍自嘉定十一年以後隨統制¶
　陳剛統領于公輔都統王辛王鑑夏友諒等¶
<pb:KR4d0306_SBCK_015-1b>¶
　在&KR0065;淮屡勦虜冦立到竒功喝轉官資紹定¶
　元年凖樞密院劄子從制置司保明差充雄¶
　&KR0065;軍准備將及汀邵冦作又隨總轄王祖忠¶
　前來福建收捕摧破賊巢禽獲渠魁招捕司¶
　以其係出等立功人先給今來資帖又申明¶
　朝廷得　㫖再轉两資今此料羅之戰旺以¶
　一船八十餘人而當賊之八船五百餘衆賊¶
　舟髙大如山旺船不及其半而&KR0014;手挽強弓¶
　倡率諸卒飛箭如雨射殺賊两船㡬於凈盡¶
　某初據所申殺二百餘人尚疑有所增飾及¶
<pb:KR4d0306_SBCK_015-2a>¶
　將旺禽到賊首賊徒聚通判職官當&KR0441;引問¶
　賊徒皆言是日賊船兩&KR0215;各有七八十人皆¶
　爲弓箭所斃旺又跳過第三船殺死二三十¶
　人其中周旺一等五名皆是賊首部領某㝷¶
　親詣两獄子細盤問諸賊之詞一一如初可¶
　見旺爲人朴忠所申非妄竊見此賊在海洋¶
　行刼日乆所至官兵莫&KR0014;禽戮而貝旺率先¶
　用命且勦且擒身被重傷㡬至殞命兼證旺¶
　人才奇偉武藝精熟年齒尚壯屡立戰功在¶
　今將佐之中實爲難得欲望　朝廷特與超¶
<pb:KR4d0306_SBCK_015-2b>¶
　轉官資陞加職任以爲用命勦賊者之勸某¶
　證得貝旺元係進勇副尉又得　㫖再轉兩¶
　資覃恩合轉兩資將下巳係進武校尉又旺¶
　凖宻院劄差充准備將巳經六年後蒙淮西¶
　制置司陞充正將福建招捕司差帳前統領¶
　今見充左翼軍第四將正將管幹資歴巳深¶
　又有勞効如蒙朝廷推賞即乞於進義校¶
　尉之上陞轉官資兼本軍見申殿前司及本¶
　州節制司乞爲&KR0879;申　朝廷正賜劄下補充¶
　正將(某)亦巳具申樞密院外併乞檢會從申¶
<pb:KR4d0306_SBCK_015-3a>¶
施行¶
一左翼軍准備將呉寳乆充裨校暗曉軍事昨¶
統制齊敏差撥軍兵出海憫其年老欲令勿¶
行而寳毅然願岀死力及料羅之戰貝旺一¶
船爲賊圍掩同行兵船無敢進者獨呉寳&KR0514;¶
前應援手刃數賊不幸重傷而死一時官兵¶
與具旺同船有戰死者乃同䧟患難義不容¶
　巳而寳乃以小船䇿應卒殞賊手&KR0057;可嘉尚¶
夲州巳支犒錢㑹及爲文以&KR0021;賙䘏其家見¶
行取㑹本軍如有子孫即與刺充効用及自¶
<pb:KR4d0306_SBCK_015-3b>¶
　餘戰沒官兵亦等第優䘏外證得嘉定十一¶
　年本州捕獲海冦其時撥發官王大夀亦死¶
　於賊某具申樞密院&KR0071;蒙指揮行下王大夀¶
　贈保義郎今來欲望　朝廷證王大夀例將¶
　呉寳特轉一官以爲來者之&KR0134;(六月二十九/日奉/聖㫖)¶
(貝旺轉承信郎與陞充正/將職事呉寳特贈承莭郎)¶
　　申樞密院乞修㳂海軍政¶
賊船南遁未盡就擒風濤瞬息來徃無時某昨¶
守本州自捕賊首趙&KR1789;郤等之後具申　朝廷¶
蒙發下度牒一十五道應副本州修整戰船創¶
<pb:KR4d0306_SBCK_015-4a>¶
立圍頭寳蓋及修葺法石永寧二寨&KR0264;屯水軍¶
增置石湖小兠水軍名額以至儲蓄軍糧葺理¶
器甲色色具備毎歳舉行水敎及立諸寨廵海¶
界分今再至見逐項事多廢弛軍船壊爛而不¶
修軍額死亡而不&KR0024;營房頽墜器甲損失自統¶
制齊敏到官方稍繕治尚未&KR0014;就緒及至賊船¶
侵軼郡境倉猝和雇民船應副大軍之用故料¶
羅之戰雖有勇將精卒竟以船小不&KR0014;成全功¶
及晋江同安民船稍集而賊徒亟遁事巳無及¶
今賊徒深入廣南正當舶囬之時必有遭其剽¶
<pb:KR4d0306_SBCK_015-4b>¶
刼者豈不虧失國課又福泉興化三郡全仰廣¶
米以贍軍民賊船在海米船不至軍民便巳乏¶
食糶價翔貴公&KR0059;病之其爲利害固巳不細况¶
其在海毎刼客船小則焚之大即取而爲巳之¶
船其人或與&KR0720;敵則殺之懦弱不堪用則縱放¶
之或沉之水中而擄其強壯(&KR0014;/旣)使船者爲巳之¶
用稍忤其意輙加殺害故&KR0013;擄之人只得爲出¶
死力其始出海不過三兩船俄即&KR0264;至二三十¶
&KR0215;始不過三五十人俄即&KR0264;爲數百以至千人¶
今諸賊在海人船巳多&KR0002;不及早殄除則日增¶
<pb:KR4d0306_SBCK_015-5a>¶
月益其害未有窮巳某見與統制齊敏商議整¶
齪水軍及&KR0264;剏大船葺理諸寨務爲先&KR0879;使賊¶
不敢犯但本州目今府庫赤立官俸軍粮尚且¶
不給而本軍見管典庫息錢亦自不多俟旦夕¶
見得合支用錢數或有久闕未免控告　朝廷¶
乞賜量行應副&KR0001;有福州延祥荻蘆寨廣州摧¶
鋒軍及漳潮州興化軍應有水軍去處欲望指¶
揮行下各處急速措置修剏船&KR0215;閱習事藝向¶
去南風賊船必回向北洋&KR0002;自廣至福&KR0001;過五¶
六州軍處處有備㑹合勦捕庻㡬可以殄㓕免¶
<pb:KR4d0306_SBCK_015-5b>¶
爲海道無窮之害乞賜指揮施行申聞事¶
　劄下福建安撫司提刑司漳州潮州興化軍¶
　各證所申事理日下嚴切措置將應管水軍¶
　及廵捕官司船&KR0215;湏管逐一&KR0039;視損漏即行¶
　修&KR0024;實以甲士各持器仗乘風駕使閱習事¶
　藝以備緩急驅用不得視爲具文却致臨期¶
　生踈誤事仍先具知禀申樞宻院¶
　　申尚書省乞措置收捕海盗¶
當州五月十五日承潮州公狀證㑹四月三十¶
日據水軍寨及小江廵檢司申賊船復在大坭¶
<pb:KR4d0306_SBCK_015-6a>¶
海刼掠漳州陳使頭過畨船貨擄去水手綱首¶
九十一人使囬深澚抛泊出沒行刼因依當具¶
申本路經略安撫使司及移文漳州乞發兵船¶
前來㑹合㳂海駐劄官軍船&KR0215;併力收捕至五¶
月初四日又據小江廵檢狀繳到東界新埭柘¶
林部長林四等狀&KR0091;四月二十四日早驀被賊¶
船一十餘&KR0215;乘載五六百人持鎗仗上岸刼掠¶
復使船到柘林澚擄去鹽綱船二&KR0215;目今見在¶
深澚抛泊出沒行刼及據水軍統領闗承信副¶
統轄髙進義申&KR0091;本軍發遣訓練官鍾明管押¶
<pb:KR4d0306_SBCK_015-6b>¶
先鋒船一&KR0215;前去東洋遇見漳州左翼軍先鋒¶
船一&KR0215;在彼同共擺探見得上件賊船有一十¶
二&KR0215;抛泊深澚本軍初四日使兵船出頼巫洋¶
探伺至洋心偶見一䑸船&KR0215;從東洋使入内二¶
&KR0215;迫近本軍兵船當開弓弩箭射射其大䑸賊¶
船前來圍褁本軍爲見軍寡賊衆恐失事機秖¶
得駕船使回把截本港目今賊船隨後趕來抛¶
泊呉田澚與本軍人船對望縁諸州兵船未到¶
事&KR0020;&KR0131;急申乞措置討捕本州竊見南風正時¶
&KR0001;有海賊船&KR0215;逓年徃來漳潮惠州界上衝要¶
<pb:KR4d0306_SBCK_015-7a>¶
海門刼掠地岸人家糧食需索羊酒專俟畨船¶
到來攔截行刧今來賊船已有一十二&KR0215;其徒¶
日繁於畨船實關利害除巳再帖水軍關承信¶
髙進義小江廵檢及㳂海隅總等人整齪器甲¶
人船嚴行把截仍申福建提舶司證會疾速區¶
處調遣兵船會合外申乞差發兵船前来本州¶
海次㑹合&KR0053;捕庶使海道肅清畨船無阻及承¶
漳州公文大意一同州司證得賊船見泊深澚¶
正屬廣東界分正南北咽喉之地其意欲刼米¶
船以豐其食刼畨船以厚其財擄丁壯擄舟船¶
<pb:KR4d0306_SBCK_015-7b>¶
以益張其&KR0020;用意叵測爲謀不臧此猾賊之所¶
爲非復㝷常小竊之比且自今年二月料羅之¶
敗只有五船今又&KR0264;至十二&KR0215;聞其賊衆巳近¶
千人若容養不除聲&KR0020;日熾未易剪㓕兼福興¶
漳泉四郡全靠廣米以給民食而福建提舶司¶
正仰畨船及海南船之来以供國課今爲賊船¶
所梗實切利害本州不敢以閩廣異路爲限即¶
欲與漳潮二郡恊力討捕而&KR0047;風正時海道不¶
順兼賊&KR0020;頗盛所當審圖未敢輕舉巳移文潮¶
州請亟告廣東帥司多發摧鋒水軍前来勦捕¶
<pb:KR4d0306_SBCK_015-8a>¶
而本州亦發左翼水軍與之㑹合彼此恊力腹¶
皆交攻庶㡬必捷欲望　朝廷亟賜劄下廣東¶
帥司調發上項水軍使之順風&KR0514;上徑襲其後¶
而本州合軍民船並進相爲掎角决可禽㓕賊¶
徒肅清海道除巳牒左翼軍差撥兵船及行下¶
晉江同安縣勸諭民船并㳂海廵尉差兵船前¶
去漳潮界首會合外右伏乞指揮劄下廣東帥¶
司調發摧鋒水軍與本州左翼軍及諸澚民船¶
㑹合掩捕仍乞行下福州興化軍各發水軍相¶
爲應援庶免誤事申聞¶
<pb:KR4d0306_SBCK_015-8b>¶
　劄下廣東經略安撫司證所申事理立便調¶
　遣摧鋒水軍官兵乘駕船&KR0215;多帶器仗審探¶
　賊徒所在與本州巳調軍民船尅期會合首¶
　尾援應併力擒討湏使賊舟竄逸無所日下¶
　盡數敗&KR0023;海道早獲肅清毋得玩縱滋長賊¶
　姦并劄福建安撫司¶
　　論閩中弭寇事宜白劄子¶
竊見閩中一路自已丑庚寅群盗蠭起放兵四¶
出流毒甚廣頼　聖朝處畫得冝顓置招捕一¶
司于建劒實與汀邵聲&KR0020;相接而當事任者&KR0408;¶
<pb:KR4d0306_SBCK_015-9a>¶
得其人調發淮師又皆一可當百故&KR0495;渠逆儔¶
相&KR0071;剪㓕閩境肅清此皆廟謨宻運之効然汀¶
邵餘孽逸之四方又遁藏山澤者不爲無人其¶
間降伏之賊未必無飛揚之志而白水一峒近¶
在建劒邵武之境地嶮而酋黠徒畏招司之威¶
而末敢動耳今招捕旣徙洪都帳前之驍將勁¶
卒悉挈以俱招司旣罷而潭飛招賢下土筋竹¶
諸大賊巢去處建置寨柵皆未成就備豫闕然¶
萬一餘孽有相煽而動者尚費區處此上四州¶
之可慮也陳三愴諸冦據信豐山中爲巢穴而¶
<pb:KR4d0306_SBCK_015-9b>¶
出沒於廣惠循梅之間與漳泉相去甚邇&KR0002;江¶
西難犯必趨廣東廣東有&KR0879;必窺漳泉此埶之¶
必至者也向者固嘗破龍嚴長泰而次及於永¶
春徳化乃經行巳熟之路漳泉有警則自莆至¶
福皆動摇矣此下四州之可慮也安撫使置司¶
三山一道藉其鎮壓第與汀邵聲埶不甚相接¶
雖名帥府其實無將無兵泉建雖分屯左翼而¶
士卒未練紀律未修諸郡守臣多文吏鮮或知¶
兵一且有急未見其深可恃者今建闕守愚謂¶
冝選廷臣之習兵戎有威望者付以郡符仍帶¶
<pb:KR4d0306_SBCK_015-10a>¶
四州兵甲盗賊之權蒐擇將士預爲之備整飭¶
戎政赫然精明使遺孽之伏而未動者知有所¶
憚此銷患未形之第一事也其次則諸郡之守¶
有智謀可倚仗者雖滿而當&KR0335;不然則雖未滿¶
而當易其屯駐之兵與州郡尉寨之兵責自守¶
臣精加閱習而令帥憲督察之汀邵置寨之未¶
成者冝趣使就緒凢此亦皆豫防之當急者近¶
者戊申地震實爲下土不安之象而稽諸人事¶
其可慮者又復多端用敢條陳其略伏幸采擇¶
　小貼子鹽法一事乃致冦之源諸司雖嘗議¶
<pb:KR4d0306_SBCK_015-10b>¶
　論迄未聞大有更易今汀邵之人千百成群¶
　執持兵械般販于漳泉潮梅諸處者如故而¶
　縣道以計口敷鹽爲歳計者亦不少異於前¶
　禍亂之萌未杜誠可深慮愚謂冝從　朝廷¶
　專委監司之有識慮知大體者一員用　先¶
　朝更改茶法故事俾之咨訪討論立爲良法¶
　以白于　朝而施行之此弭亂之本也併乞¶
　裁酌¶
　　申尚書省乞撥降度牒&KR0264;&KR0135;宗子請給¶
竊見本州通年以来公&KR0059;窘急上下煎熬雖其¶
<pb:KR4d0306_SBCK_015-11a>¶
積非一日其病非一㙐然其供億之難蠹耗之¶
甚則惟宗子錢米一事而巳考之故牘建炎置¶
司之初宗子僅三百四十有九人其後日以蕃¶
衍至慶元中則在院者一千三百餘人外居者¶
四百四十餘人矣至于今日則在院者一千四¶
百二十七人外居者八百八十七人比之慶元¶
中雖僅增五百餘人然自建炎至淳熈間則¶
朝廷運司應贍之數多而本州出備者少淳熈¶
以後至于今日則　朝廷運司應贍之數少而¶
本州出&KR0879;者多何以言之方置司之初令運司¶
<pb:KR4d0306_SBCK_015-11b>¶
與本州同共應副俸料錢以數百人之&KR0338;給其¶
費未爲夥也而漕司與州各任其半　朝廷巳¶
歳降度牒五十道以給本州蓋知州郡經賦有¶
限不令自任其責也其俸米則始科諸民至乾¶
道中前以守臣王十朋之請後以漕臣傳自得¶
之奏旣罷其科敷而今運司認錢一萬貫且給¶
度牒三十道以助&KR0053;糴以兩項度牒言之爲錢¶
己六萬四千貫矣而餘皆漕司應副故曰自建¶
炎至于淳熈間　朝廷運司應贍之數多而本¶
州出&KR0879;者少也自淳熈十二年漕臣林枅始以¶
<pb:KR4d0306_SBCK_015-12a>¶
三年之數酌中立額撥漳州與本州通判㕔合¶
發窠名錢本州都稅務&KR0024;稅錢通計四萬八千¶
三百餘貫以充宗子之俸於是始定立額後来¶
口數雖增運司一不復問而悉令本州自備矣¶
然漕司歳給糴米之萬緡猶自&KR0002;也　朝廷两¶
項所攽之度牒亦自若也本州雖有出備其數¶
尚少其後運司萬緡不復給而撥興化通判&KR0550;¶
錢七千五百貫比之舊例則十分而削其二分¶
半矣　朝廷兩項度牒亦不復給而止撥提舶¶
司錢二萬二千四百餘貫則比之舊例三分㡬¶
<pb:KR4d0306_SBCK_015-12b>¶
削其二矣又漕司所撥四萬八千三百餘貫其¶
實催到者三萬二千餘貫是於漕司元撥之數¶
四分僅得其三也比年以來屬籍日增以俸錢¶
言之毎歳支一十四萬五千餘貫而漕舶兩司¶
&KR0001;給之錢僅五萬四千四百貫而夲州出備者¶
九萬六百貫也以米言之毎歳支二萬二百餘¶
碩以中價計之毎碩爲錢三貫文計錢六萬六¶
百餘貫運司所撥興化軍通判&KR0550;㡬僅七千五¶
百貫而本州自備者五萬三千一百貫也合錢¶
米計之凡出備者一十四萬三千七百餘貫以¶
<pb:KR4d0306_SBCK_015-13a>¶
區區一州之力而獨當其費日深日重至於如¶
此而南外一司之官屬與有官宗子之養廉宗¶
學之養士歳爲錢一萬一千一百餘貫米一千¶
五百餘石又不與焉故曰淳熈以後至于今日¶
朝廷運司應贍之數少而本州出備者多也然¶
慶元之前未以爲難者是時本州田賦登足舶¶
貨充羙稱爲富州通融應副未覺其乏自三二¶
十年来寺院田産與官田公田多爲大家鉅室¶
之&KR0001;隠占而民間交易率减落産錢而後售日¶
朘月削至于今七縣産錢元計三萬四千七百¶
<pb:KR4d0306_SBCK_015-13b>¶
餘貫文今則失䧟一千六百餘貫經界未行版¶
籍難考不坍落者指爲坍落非迯亡者申爲迯¶
亡常賦所入大不如昔矣富商大賈積困誅求¶
之慘破蕩者多而發船者少漏泄於恩廣潮恵¶
間者多而回州者少嘉定間某在任日舶稅收¶
錢猶十餘萬貫及紹定四年&KR0138;收四萬餘貫五¶
年止&KR0053;五萬餘貫是課利&KR0001;入又大不如昔也¶
嘗賦不如昔而宗子之給乃倍多於昔雖有材¶
健之守亦無術可爲不過隂縱諸縣探借一二¶
年之稅重催巳納之錢而抑勒保司代輸迯閣¶
<pb:KR4d0306_SBCK_015-14a>¶
死絶之賦甚至無罪而估籍非理而科罰無所¶
不爲民之憔悴爲日巳乆某之至也講求利病¶
於前數者之害不容不力蠲除而一二大縣以¶
此籍口版帳之解遂不以時甚至有數月不解¶
分文者官俸兵粮巳苦不&KR0071;(某守臣也到任六/月而僅幇两月之)¶
(俸其他/可知)宗子&KR0338;給率常拖壓其年及當請與當¶
增請者不敢便行幇放宗婦之成親宗女之歸¶
宗者合有請給亦不敢便與起支哀愬于庭者¶
㡬無日不有其間繿&KR0513;憔悴之狀有令人惻然¶
者&KR0199;例常以月半支錢毎當其時盡空諸庫&KR0720;¶
<pb:KR4d0306_SBCK_015-14b>¶
湊不上則借兊諸司之錢侵動交承之數猶苦¶
弗給至於俸米則出於州倉本州苗額不及江¶
浙一大縣又自前人輕改税法令下户專納價¶
錢米數縁此日减今逓年催到止四萬石有奇¶
&KR0338;給宗子之外率欠軍粮三數月又未免那移¶
官錢措置&KR0053;糴今當極&KR0102;之餘不惟無米可支¶
又復無㡬可糴諸卒月粮猶費措辦宗子之米¶
又何以供用是官吏皇皇相視無筞蓋常賦之¶
入旣不足用而横歛之事又不忍爲且不爲不¶
忍横歛而巳凡人户稅賦豫借至六年七年者¶
<pb:KR4d0306_SBCK_015-15a>¶
方此稽考與之理豁一歳之間白不見數萬緡¶
所以狼狽至此極也自惟一介庸繆本無&KR0014;為¶
之材又冐當不可爲之郡朝夕憂煩莫知所處¶
合即控吿　公朝丐從罷免别擇材&KR0014;之守及¶
今整頓庻或可爲而謀之同僚皆謂　聖朝寛¶
大軫慮四方爲守臣者倘以利病之實上聞必¶
無不聴况求　朝廷之錢物養朝廷之宗室¶
&KR0057;必樂從用敢&KR0267;血&KR0300;誠仰告　君相伏望¶
朝廷特賜矜憫將即目歳支宗子錢十四萬五¶
千餘貫析而爲三　朝廷應副一分除歳撥舶¶
<pb:KR4d0306_SBCK_015-15b>¶
司錢外更就撥合解上供銀八千三百八十两¶
計價錢二萬九千餘貫以充其數運司應副一¶
分除歳撥實到錢三萬二千餘貫外更增撥一¶
萬六千貫以足其額此外一分四萬八千三百¶
餘貫則本州任之宗子米則折而爲二本州管¶
認一半一萬二百石　朝廷於前項上供銀撥¶
充一分宗子錢外猶剰三千餘貫更撥度牒三¶
十道付本州和糴以給如此則本州每歳猶出¶
錢四萬八千三百餘貫米一萬二百餘石而宗¶
司宗屬與飬廉養士之錢米復在其外其數亦¶
<pb:KR4d0306_SBCK_015-16a>¶
不爲少但比之前日粗&KR0023;少寛譬猶羸弱之夫¶
身&KR0018;百鈞减省一分亦受一分之賜如蒙造化¶
垂憐悉從今請在　朝廷所&KR0162;無㡬而本州頼¶
以少解煎熬宗子頼以少紓窮困諸縣之横歛¶
亦得以一切禁絶則　聖朝如天之仁所&KR0013;廣¶
矣不然則三數月間諸司之錢巳無可兊交承¶
之數亦無可侵宗子之給實無從出内外三千¶
餘口嗷嗷待哺其何以處(某)雖鐫削罷斥何益¶
於事湏至申聞者¶
　小貼子(某)&KR0060;見在院宗子請給雖優其間口¶
<pb:KR4d0306_SBCK_015-16b>¶
　累重大者亦自養贍不給貧困至多不&KR0014;固¶
　窮流爲猥賤甚至抵法冒禁色色有之今縁¶
　廪給不時之故其狼狽益甚於前　聖朝仁¶
　恩沾被草木必不忍皇枝　帝胄其窮至¶
　此伏願推行葦忠厚之仁廣&KR0081;藟本根之芘¶
　亟垂拯捄不勝大幸或恐議者謂西南二司¶
　本同一體若泉州有請福州亦必援例殊不¶
　知泉之事力在平時巳不敢望福之萬一况¶
　積年凋瘵之餘两邑焚燬之後瘡痍未復愁¶
　歎相聞視福之全盛何可同日語仰乞矜察¶
<pb:KR4d0306_SBCK_015-17a>¶
　小貼子某今来所乞就撥本州上供銀或恐¶
　版曹重難其事而漕司&KR0264;撥亦未必肯從文¶
　移徃復坐淹歳月當州家窮急之時委實無¶
　所從出宗子&KR0338;給愈見拖壓竊見　建炎¶
　乾道間皆是撥降度牒以助本州但彼時宗¶
　籍尚少故所撥止於八十道而又撥提舶司¶
　錢今則宗籍倍多於徃時提舶司錢之外非¶
　得度牒一百二十道不足以給欲望　朝廷¶
　矜憐屬籍之狼狽特賜　㫖揮除毎歳仍支¶
　提舶司錢外更賜撥降度牒一百二十道則¶
<pb:KR4d0306_SBCK_015-17b>¶
　上供銀不必就撥漕司錢不必&KR0264;撥而於宗¶
　室養贍之費粗足支吾在　朝廷所&KR0162;特其¶
　毫末而於　國家之公族所濟者不知其㡬¶
　人仰冀　恩慈特垂報可某豈勝䖍切俟¶
　命之至¶
　　再申尚書省乞撥降度牒¶
證對某昨以南外一司宗室請俸仰給本州爲¶
數繁夥倉厙空竭支給不時輙敢控告　朝廷¶
乞毎歳撥降度牒一百二十道發下本州專一¶
貼&KR0135;養贍宗室之費今月十五日恭凖省劄八¶
<pb:KR4d0306_SBCK_015-18a>¶
月二日奉　聖㫖令封樁庫毎歳支撥度牒六¶
十道付泉州毎道作八百貫變賣充宗子請受¶
支遣仍下提領封樁所證應施行劄付本州者¶
仰見　聖朝念天族之困窮察州郡之空乏霈¶
然恩施降自九天闔郡官民内外宗姓莫不歡¶
呼鼓舞仰戴深仁第(某)退與官僚同共筭計毎¶
歳宗子錢米除　朝廷及轉運司應副外本州¶
自備者一十四萬三千七百餘貫州家窮迫無¶
所從出詳細巳具前申不敢再瀆近者陳請度¶
牒一百二十道盡蒙撥降止計官㑹九萬六千¶
<pb:KR4d0306_SBCK_015-18b>¶
貫本州猶湏自出五萬餘貫錢會各半糴米之¶
數純用見錢凋郡之力尚未易辦今来給賜僅¶
及其半計官㑹四萬八千餘貫則本州猶湏自¶
備十餘萬貫公&KR0059;掃地之餘委是無所從出深¶
恐宗室請俸仍是未&KR0014;及時而諸縣之急征横¶
歛亦未容一切盡革反復思念不免冐犯斧&KR0207;¶
再伸忱請伏望　朝廷檢證某前申毎歳給降¶
度牒一百二十道發下本州(某)當專一令椿贍¶
給宗子不敢分文别用(某)所蒙提領封椿所發¶
到六十道巳一面措置變賣將未支請給月分¶
<pb:KR4d0306_SBCK_015-19a>¶
逐旋補支仍將兊過諸司等錢撥還别具帳申¶
聞外所有未降度牒六十道伏乞速賜　㫖揮¶
施行¶
　得　㫖令封樁庫再撥度牒四十道通先降¶
　六十道毎歳共一百道付泉州充宗子請受¶
　支遣仍下封樁庫所照應施行¶
　　申尚書省樞宻院乞置寨事¶
證得本州永春徳化两縣與汀漳南劒三州接¶
境紹定三年汀冦旣破龍巖長泰遂由漳境徑¶
犯永春次犯徳化两縣遭其荼毒至今瘡痍未¶
<pb:KR4d0306_SBCK_015-19b>¶
瘳某自到任即據&KR0009;居士人陳述利害謂合於¶
永春縣衝要之地剏置一寨以左翼軍兵百餘¶
人屯戍庶可弭患未然某旋加訪問衆口一詞¶
俱&KR0091;利便見委官同本縣知縣陳珙相視形&KR0020;¶
及牒左翼軍統制齊敏預加擇選凖&KR0879;畨戍外¶
但剏造寨屋發遣官兵不無支費本州目今困¶
於宗子俸給委是無可那融契勘交承錢内有¶
修城官會四萬六千貫文擬欲權行兊用兼官¶
兵出戍例有生劵證得建寧府左翼軍出戍浦¶
城縣等處其生劵錢米係通判㕔於官錢内支¶
<pb:KR4d0306_SBCK_015-20a>¶
給合具申　朝廷劄下從某所申於永春縣置¶
寨一所差左翼官兵一百人更畨出戍仍許權¶
將椿管修城官㑹兊用别具細數申乞除豁及¶
劄下本州於通判㕔官錢内支給生劵錢米伏¶
乞指楎施行¶
　　奏乞撥平江百萬倉米賑糶福建四州狀¶
臣所治福州去秋水澇下田薄收蠲减旣多軍¶
餉不足糴價日踊民食孔艱近嘗具申　朝廷¶
乞行下浙西少寛港禁容本州給據付商旅前¶
去收糴十萬石囬州散糶以活一郡十二縣百¶
<pb:KR4d0306_SBCK_015-20b>¶
萬生靈之命　仁聖在上必垂矜許邇日以來¶
非惟福州貴糴而上州建寧下州興泉貴糴&KR0057;¶
甚蓋建寧專仰土産它無來處去歳七縣所收¶
皆薄而建陽崇安&KR0057;薄二縣名爲出産之地旣¶
各不稔故府城米價㡬倍常年建陽唐石之民¶
相挺爲亂雖幸粗定終未帖然漕倉本府見行¶
賑䘏臣亦出本司社倉米以助之然所及無㡬¶
来日尚長福與興泉土産素薄雖當上熟僅及¶
半年專仰南北之商轉販以給自冬及春來者¶
絶少故其價&KR0514;日益以昻臣昨所乞儻蒙朝¶
<pb:KR4d0306_SBCK_015-21a>¶
廷即賜施行但可少寛本州未&KR0014;均及諸郡毎¶
聞建泉細民艱食之狀輙爲蹙然伏念臣嘉定¶
中將漕江左&KR0408;丁旱蝗野無青草臣與諸司同¶
請于　朝蒙賜建康轉般倉平江百萬倉米合¶
五六十萬餘石以充糶濟而緡錢度牒又不與¶
焉一道生靈頼以全活今兹福建之歉固未如¶
徃歳江左之甚然冦攘甫定之餘所至民力彫¶
瘵而困於貴糴生理益艱若不亟圖拯捄則自¶
今以徃不惟糴價日增亦且無米可糴流離饑¶
莩近在日前臣與建守&KR0061;甫泉守李韶徃來計¶
<pb:KR4d0306_SBCK_015-21b>¶
議惟有控告　宸扆冀垂　天造行下平江府¶
百萬倉撥米一十五萬石應副四州軍賑糶容¶
臣計㑹舟船搬運分撥各將收到價錢徑自拘¶
催赴浙西提刑司交納&KR0049;秋成糴補其於　朝¶
廷儲㣥初無所損而四州數百萬之窮民&KR0023;免¶
溝壑仰戴　仁天之覆奚有終極湏至奏聞者¶
西山先生眞文忠公文集卷第十五¶
