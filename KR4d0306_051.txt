# -*- mode: mandoku-view; -*-
#+TITLE: 西山先生眞文忠公文集
#+DATE: 2015-09-11 14:15:59.695133
#+PROPERTY: ID KR4d0306
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 51
#+PROPERTY: FILE SB04n0512-051西山先生眞文忠公文集-卷第五十一.
<pb:KR4d0306_SBCK_051-1a>¶
西山先生眞文忠公文集卷第五十一¶
　𥙊文¶
　　𥙊趙制置文¶
故制置端明尚書趙公之靈惟公剛毅之資清¶
修之節堂堂山立為世&KR0646;人卧護荆襄追迹羊¶
陸獨當一面迨逾十年如虎在山如熊當道種¶
酋逺遁邉塵弗驚近世儒帥殆鮮其匹冝陞樞¶
筦遂督戎師星隕中營聞者驚嘆鷹&KR0045;牧埜弗¶
䆒厥成某之於公欽郷惟舊兹来假守實在寓¶
郷緬懐英風遽隔泉壤載陳薄奠&KR0099;然于懐¶
<pb:KR4d0306_SBCK_051-1b>¶
　　𥙊譙大卿文¶
嗚呼維乾之元實始萬物化育流行終始惟一¶
存而在人則謂之仁心發之於政則謂之仁術¶
上而有&KR0038;有家所以維天命於延洪下而有民¶
有社所以遂群生於寧宻未有不由此焉出者¶
何歟譙公世之徳人温温其容則惠風愛日抑¶
抑其儀則威鳯祥麟作牧于江民瘼以蘇按刑¶
于浙縲囚以虚&KR0010;行在亥旱魃爲孽大江之東¶
菑患尤烈維我與公並將斯指戮力一心拯民¶
於死公&KR0057;切切終食靡遑挽之溝壑寘之康荘¶
<pb:KR4d0306_SBCK_051-2a>¶
聿来吾閩亦帥是道飫饑藥羸醒暍滋槁侈養¶
為娯膴仕所同獨安澹泊殽羞靡豐燕游相夸¶
薄俗所尚獨劬其躬不少怠放持牒在廷紛綸¶
旁午康色使前&KR0002;語兒女公之庇民如視其身¶
民之安公如怙其親疾旣瀕危猶勉自力朝牘¶
方披暮簀巳易仁㢤譙公死不忘民世非無人¶
誰有是心爲政一年未䆒設施閩人思公則無¶
窮期嗚呼哀㢤昔公之来吊我𠋣廬今我来思¶
哭公喪車酹此一觴千古之訣悠悠寒雲相我¶
愁絶嗚呼哀㢤¶
<pb:KR4d0306_SBCK_051-2b>¶
　　𥙊慶元張知縣墓文¶
惟公英邁之姿嶷乎其山立㓗白之操凛乎其¶
淵澄發之於文則粹然義理之正施諸有政則¶
藹然豈弟之&KR0091;奈何進不𫉬踐清華之膴仕退¶
不𫉬享耆艾之修齡豈福善旤&KR0075;之訓有時而¶
不可必抑天之與人或殊其好惡之情嗚呼哀¶
㢤某之與君情深義厚而遣奠之行不得執其¶
紼臨穴之際不得以撫其匶此所以慊焉于中¶
而不勝自咎也雨露旣濡愴然懐舊何以薦誠¶
唯此巵酒雖欲見君掀然捧腹一𥬇舉白而不¶
<pb:KR4d0306_SBCK_051-3a>¶
可復得徒想像其平生有哀涕其如溜嗚呼哀¶
㢤¶
　　𥙊蕭頴仲文¶
嗚呼我之女弟實歸于君三十年間親好是篤¶
我仕　逹女弟遽亡我懐之悲迄今未巳猶喜¶
君在庶慰予心云胡不留奄復颷逝追念疇昔¶
黯然魂驚一鐏陳前有涕如鴻嗚呼哀㢤¶
　　𥙊葉夫人文¶
近故　國夫人葉氏靈筵嗚呼人生誰獨無親¶
全羙備福莫如夫人手教其子蚤魁斯文入&KR0025;¶
<pb:KR4d0306_SBCK_051-3b>¶
出藩蔚乎名臣距羙聞孫一枝重春森其拜後¶
雜遝芳芬居中歴外輕軒重茵歳時歸来宴其¶
親姻燁如金母髮鶴齡椿綵衣爛班垂秉國鈞¶
肩輿内朝儀形妃嬪倐焉委蛻厥恙何因卷我¶
霖雨為淚雰雰訃告之聞疇不酸辛緘辭徃奠¶
尚鑒忱恂¶
　　𥙊楊宮幹文¶
嗚呼昔歸自泉公迓于途及歸自洪公吊于廬¶
今兹来歸親故滿目問公何在埋玉幽谷七十¶
之年&KR0025;古所稀况又過之公其何悲死於布衣¶
<pb:KR4d0306_SBCK_051-4a>¶
虚度此生木簡緑裳公歸何榮紛紛鄙夫惟利¶
是計一錢之&KR0162;如割肌体顧詹通衢昔跌而傾¶
今實爲誰猶砥之平視粟如沙視金如圡迄成¶
　功繄盛徳故貪怛化其孰不然公於將亡¶
有琅語言割田分貲以收出子家事井然&KR1021;悉¶
有紀我之於公遊&KR0025;有年公亡我歸&KR0014;不&KR0099;然¶
有馨斯肴有清伊醑䰟&KR0006;歸来尚克我顧嗚呼¶
哀㢤¶
　　𥙊果州李郎中文¶
維年月朔日具位某謹以清酌之奠政𥙊于故¶
<pb:KR4d0306_SBCK_051-4b>¶
果州使君兵部李君貫之之靈嗚呼哀㢤仲冬¶
辛&KR0407;晨興徬徨覺中情之弗怡若氷炭之堆腸¶
粤有趙子之書来&KR0025;九江發而視之則吾貫之¶
使君之訃也輟予食而驚嗟沾予&KR0109;而淋浪胡¶
斯世之不幸而&KR0002;人之云亡嗚呼哀㢤君之天¶
資清明純粹君之問學深潜篤至氣夷且温而¶
毅然有難犯之色行峻且方泊然亡近名之累¶
昔在芸省交情最親及使江東同心拯民我或¶
君違君弗以為忤君雖我&KR0025;我豈以爲恩君舟¶
西旋我斾南下相與夜𪧐金山之上江濤轟豗¶
<pb:KR4d0306_SBCK_051-5a>¶
風鐸震撼&KR0646;勁論之英發旁森羅乎&KR0017;神至於¶
天理人欲消長之機吾道異端正邪之辨嚴毫¶
𨤲之剖析極涇渭之區分方且自視欿然念窮¶
格之未精舉措之多戾期舎舊而圖新盖其用¶
志之剛進徳之勇俛焉孶孳而弗自巳者&KR0033;欲¶
古人之與鄰嗚呼哀㢤以君之忠誠鯁亮使見¶
用于時而居正君澤物之地則上將有&KR0024;於主¶
徳下將有功於生人借𫉬不用猶當著書立言¶
闡幽&KR0045;䆳逺以遡西洛之淵源近以續紫陽之¶
緒業尚有光於斯文亦孰知二者之不一遂乎¶
<pb:KR4d0306_SBCK_051-5b>¶
徒齎志而沉淪嗚呼哀㢤薰蕕不並柄鑿難入¶
豈今獨然繇古一律當衆口齗齗之餘其與君¶
者甚寡而予獨以爲可恃者繄蒼旻與白日又¶
孰知天理之靡常亦&KR0002;人情之難必嗚呼哀㢤¶
澹乎無欲君性實然至&KR0002;食大㣲而學大苦則¶
某嘗以為言乃者鼇背之遊深衣大帶形臞而¶
神秀超然山澤之仙而其飲不濡唇飯不盈掬¶
意者咀道徳之華恱義理之豢復何慕乎庮羶¶
慘别幾時㐫問㝷至豈他疾之為祟乎將以斯¶
而損年君於死生幽明之故妖夀不貳之理講¶
<pb:KR4d0306_SBCK_051-6a>¶
之素矣獨齎咨而弗置者為清時而惓惓嗚呼¶
哀㢤君今巳矣某之罷駑亡復警䇿之望矣唯¶
夫平生之言埀别之贈所以丁寧教我者敢不¶
佩服而周旋西望隆山𦕈在天末欲拊櫬一哀¶
而不可得空霣涕其如泉嗚呼哀㢤尚饗¶
　　𥙊趙經略文¶
謹以清酌之奠致𥙊于某官之靈嗚呼哀㢤惟¶
忠定公為&KR0038;元臣如旦在周如摯在殷君之為¶
子伊陟伯禽謂冝詔格天之功嗣建侯之寵扶¶
尊安於廟祏埀光燿於琳珉而乃官止選曹郎¶
<pb:KR4d0306_SBCK_051-6b>¶
位裁桂林伯彼蒼者天其難知耶何以俾忠臣¶
之有後其可恃耶抑何遽奪於斯人嗚呼哀㢤¶
君之修身義以爲質端直自持襮裏惟一其嫉¶
惡&KR0002;&KR0311;其與善&KR0002;昵其逺利&KR0002;洿其辟&KR0194;&KR0002;疾¶
思昔&KR0025;游於群玉之上春容於杯酒之間開口¶
論心抵掌劇談凢所以發予之𠂻而作予之懦¶
者眞益友之言距今十年而君&KR0646;然之正論毅¶
然之勁氣猶&KR0002;鏗乎其在耳凛乎其在顔也辛¶
未之夏君守湓城載酒江滸以祖其行顧詹同¶
僚莫非俊英&KR0002;仲章&KR0002;貫之與吾履常父&KR0057;磊¶
<pb:KR4d0306_SBCK_051-7a>¶
落而崢嶸然當是時曾未知其可樂也歳月㡬¶
何而三君子者相㝷而皆逝遂掩恨於泉扄然¶
後知&KR0002;人之不易有此樂之不再得前世之士¶
是以當懼而感&KR0099;惜别而傷情嗚呼哀㢤自我¶
来南　清修玉立泥滓於惟徳門¶
　比昆帝遂締姻盟以永百世君寓于越我家¶
　興相　㡬何　之程謂當異時千里命駕¶
何悟一朝君遽于舎善人云亡吾黨益孤我懷¶
之悲豈爲&KR0059;乎聞君之喪邈在海隅徃奠一觴¶
聲與淚俱嗚呼哀㢤尚饗¶
<pb:KR4d0306_SBCK_051-7b>¶
　　𥙊倪尚書文¶
維年歳六月戊寅朔二十九日丙午持服眞某¶
謹顓人以薌茗之奠致告于殁故寳學尚書倪¶
公先生之靈嗚呼　流西来盟泊萬里孰櫻其¶
有柱中恃雪壓風催几卉一空惟栢蒼然不改¶
厥容　世之哲出入三朝壯老一¶
　政在&KR0059;門掉臂莫&KR0025;追時更化亦弗苟同𤨏¶
　　　昌言　曾未㡬時諌書&KR0313;篋亦旣弗¶
　　懐而歸㜑娑丘林以燕以嬉世涂紛夸生¶
　&KR0096;利有鴻&KR0115;冥孤入雲際我觀先朝惟清獻¶
<pb:KR4d0306_SBCK_051-8a>¶
　　　　　畧與同南臺嘉謩垔遺愛晚¶
　　　　　　惠公在朝廷懇懇正君公在藩¶
　　　　　　旣賦歸塵滓萬物静融天光幽¶
　　　　　　　　　所玩心且其超然得䘮奠¶
　　　　　　鄙有書在奩有誨在誨在耳我¶
　　　　　　還公吊以書其辭辛酸聞公是¶
　　　　　　　　　憂而我焉恤嗚呼此意其¶
&KR0154;可忘訃書踵来痛攪我腸我親之生&KR0010;直于¶
&KR0407;公年寔同殁亦先後&KR0152;親之淚轉而哭公豈¶
&KR0059;是懐惟國之　汲&KR0033;弗存孰讋姦䆒楊公遽¶
<pb:KR4d0306_SBCK_051-8b>¶
奪孰洗貪侈謂天孔仁胡正是&KR0311;北望澘然莫¶
知我憂嗚呼哀㢤尚饗¶
　　𥙊倪通守文¶
錐年&KR0010;月日　眞某謹專人以香茶清酌之¶
　　　　　　　　　榮通守大夫倪君靈嗚呼¶
　　　　　　　　　　府我實何&KR0014;頼子云&KR0024;¶
　　　　　　　　　利害之　權其短長語無¶
　　　　　　　　子之心相期者逺我麾南下¶
　　　　　　　以書奚其治泉文昌之仁民曰¶
　　　　　　　我以故書来娓娓本末具陳¶
<pb:KR4d0306_SBCK_051-9a>¶
　　　　　　　　母&KR1090;燕　母𧰟琛貨民以¶
　　　　　　　雖不敏　蹈兹言免我于郵¶
　　　　　　　行子在劔浦載酒客亭促膝¶
　　　　　　　　東歸子趨唁我憂行色辭¶
　　　　　　　　　節其抑母或過瘁旣别¶
　　　　　　　之愛予疇復倫梁壞山頺¶
　　　　　　　　隨以訃告我聞驚嘆隕涕¶
失聲胡爲徳門大禍是幷豈其推傷致此彫耗¶
昔嘗戒予顧復自蹈嗚呼哀㢤&KR0010;在龍蛇賢人¶
所嗟昔疑其誕今果然耶堂堂文昌天旣奪之¶
<pb:KR4d0306_SBCK_051-9b>¶
有子而材復夫閼之巖巖蒼官風雨㧞之猗猗¶
碧桐霜雪折之子榮巳矣無復見期徃酹一觴¶
大杼我悲嗚呼哀㢤尚饗¶
　　𥙊劉房州文¶
　　　故官使知府大夫劉公之靈嗚呼忠肅¶
　　　　　　　　　之學貫于天人爰曁順寜¶
　　　　　　　書可想芳烈我自少小即聞¶
　　　　　　　　始識公環堵蕭然不蔽風雨¶
　　　　　　溢宇二頃之田僅給粥饘歗歌¶
　　　　　　　　利溺人世所汲汲一罅可&KR0300;¶
<pb:KR4d0306_SBCK_051-10a>¶
　　　　　　　　　清淚横空豈以區區爲子¶
　　　　　　　　　之子展也如是公肖是似¶
　　　　　　　　期天胡忍予而遽奪之書来¶
　　　　　　　　　奏功巳属斯纊嗚呼巳矣¶
　　　　　　　　　　其我規者有醴斯馨有¶
　　　　慟之悲　古之訣嗚呼哀㢤尚饗¶
<pb:KR4d0306_SBCK_051-10b>¶
<pb:KR4d0306_SBCK_051-10b>¶
　　𥙊諌議龔公國正¶
新天子有事于合宮推恩宇内凢忠臣義士之¶
名蹟𩔰著者俾長史二千碩致祠焉所以風勸¶
臣節也惟公昌言&KR0033;道照映青史馬鬛之封近¶
在城隅曰忠與義疇出公右是用躬致天子之¶
命于墓下而不敢諉之有司焉嗚呼公之南遷¶
坐論蔡氏也方公持扇乞錢之日實彼秉鈞顓¶
&KR0038;之時榮悴殊塗亦旣甚矣&KR0010;月幾何是非大¶
定流芳遺臭兩俱亡窮咄彼𠒋渠埋骨兹土樵¶
蘇尤唾而弗顧而過公之墓者莫不裴囘太息¶
<pb:KR4d0306_SBCK_051-11a>¶
想像其遺風是果孰爲榮辱耶嗟夫天不使公¶
還葬河間而葬于此又不使蔡斃于異&KR0022;而斃¶
于此其殆欲一正一邪昭然並列爲世之法戒¶
乎雖然使君之言行則王室不至於中㣲蔡氏¶
亦免於誅僇是公之論蔡也不特忠於蔡氏而¶
蔡之害公也不惟禍國祗以自禍也歟敬仰之¶
餘併陳梗㮣公之英烈尚聞斯言¶
　　忠節廟¶
忠節有祠自太守朱公始然公之旣請于朝也¶
命未頒而遽去其後牧臣鮮或加意故祠室之¶
<pb:KR4d0306_SBCK_051-11b>¶
立苟簡為甚而其&KR0025;祀之位次亦有可議者焉¶
某蒙恩此来首修謁&KR0323;裴回顧省&KR0099;然乆之謀¶
諸同僚遂徙斯宇庀工命&KR0229;焕然一新或出或¶
升惟義之比至於近世將臣&KR0162;軀犯難之死弗¶
顧者皆附而祀之下至戎行亦許綴食嗚呼是¶
足以彰朝廷表勵之羙而成朱公建白之本志¶
矣像設告成肆陳薄奠英威未冺其鍳此誠¶
　　𥙊王侍郎母夫人¶
嗚呼夫人其古之賢母歟方来嬪徳門之&KR0004;宗¶
伯之年未冠也保惠之至其猶護&KR0784;龍之珠鞠¶
<pb:KR4d0306_SBCK_051-12a>¶
育之切又如字丹穴之雛然&KR0014;養而不能教者¶
母道之常也而夫人獨知徙隣之深意欲勉經¶
訓之菑畬廼&KR1300;岳麓群英所廬前則有五&KR0280;之¶
遺風後則有南軒之宏摹顧謂嗣賢汝游汝居¶
挹靈&KR0280;千仞之秀以助汝胷中之竒&KR0646;吸長江¶
萬里之澗以滋汝筆端之芬&KR0254;豈晨昏之弗懐¶
盖深惜於居諸然其始也㦯以為迂其子&KR0002;於¶
慈為未足迨乎上天延之大對魁薄海之群儒¶
厥聲赫然如霆之迅如日之起然後知為教子¶
之力盖扵慈而有餘嗚呼夫人其古之賢母歟¶
<pb:KR4d0306_SBCK_051-12b>¶
方蘭陔之娯侍極綵服之驩愉謂𦒿齡之未艾¶
&KR0853;長夜其云徂某也&KR0025;宗伯游𫉬聞懿範之一¶
二欲&KR0045;厲鋪張以待後世乏太筆之椽如意嗟¶
&KR0006;今晨翣&KR0091;&KR0006;在𡍼朔風凛&KR0006;號空嚴霜慘&KR0006;¶
洌膚悵莫留於仙馭徒泣餞於輗車¶
　　𥙊趙侍郎¶
嗚呼我公遽止斯邪始疑弗信今果然耶維莫¶
之春拜公于都樽酒笑談神閑氣舒退語於人¶
公壯且碩謂當百年為國柱石越夏四月告别¶
于公公時孔安有睟其容居亡㡬何郵命相踵¶
<pb:KR4d0306_SBCK_051-13a>¶
乃尹神臯乃正法&KR0025;善而不𥧌泚筆作書書在¶
于涂而公歸歟時止時行孰非天命謂公安之¶
不以爲病御書親賜訊公安否將命東歸廼以¶
疾告維公徳人勿藥以瘳川逝颷馳&KR0853;其弗留¶
位非不崇志則未䆒命非不通年則弗夀開闔¶
抑&KR0045;果誰爲之茫茫太空孰其問之嗚呼茲&KR0010;¶
老成殄瘁梅巖云亡公亦隨仕郷之學者其將¶
誰師郷之仕者其將疇依矧惟鯫生最辱知巳¶
别去㡬時遽隔生死𡨕𡨕長夜公今何之乗雲¶
徃来與汗漫期鈞天清都公樂無苦唯在人精¶
<pb:KR4d0306_SBCK_051-13b>¶
寧免嗟慕隕涕如泉莫將我悲不忘者存尚或¶
鑒之¶
　　𥙊詹大卿¶
嗚呼天乎予公以卓異之才而位不䆒其用賦¶
公以醇明之徳而生不假之年方彊場多虞宵¶
旰太息之日而奪此老成之彦經濟之賢詩所¶
謂人之云亡&KR0022;國殄瘁者也有志之士所以䀌¶
然而傷痛拊膺而問天盖公之為人得諸天者¶
旣異而充之以學又深造其淵源自群經百氏¶
閑深奥&KR0283;之㫖靡不心融而神㑹下至隂陽卜¶
<pb:KR4d0306_SBCK_051-14a>¶
筮幽㣲幻𦕈徃徃探頥而忘筌惟其所造者髙¶
明自養者剛大故雖踐歴清華不以爲泰屏居¶
林泉不以為辱更榮悴而無二色禍福不為之¶
遷改迨公道開明善𩔖登進乃復分太守之符¶
持王人之節識者知公之將用莫不訴然而相¶
賀奈何人事之乖&KR0006;　驛朝而馳訃音莫傳豈¶
民之無禄不𫉬&KR0013;公之澤乎抑厭世之溷濁寜¶
輕舉而髙鶱公於幽&KR0115;之故死生之說旣灼然¶
昭融而洞徹冝其臨絶之音琅然不亂啓手足¶
而全蹉吾郷&KR0022;人物之盛盖自昔而蟬聮比¶
<pb:KR4d0306_SBCK_051-14b>¶
以来諸老淪謝惟公僅存&KR0002;靈光之巋然後生¶
小子尚得窺儀刑而興起奉教訓而周旋&KR0002;某¶
之不才頋何足以語上而公獨以為可教毎更¶
以留連憶&KR0004;筮之别公辱臨分之贈言曰盡心¶
則無愧平心則不偏盖拳拳服膺不敢失墜者¶
五年干此&KR0002;几杖而韋弦謂公年之未衰尚克¶
拜於堂筵冀鄙吝之𫉬鋤甚沉疴之待痊孰謂¶
公&KR0853;然而逝乎曽不及乎華顚想音容其&KR0002;存¶
冀親炙而無縁悼前志之不修涕泣下而淪漣¶
&KR0071;自今其何如惟砥礪而稱堅誓名節之不渝¶
<pb:KR4d0306_SBCK_051-15a>¶
以報公於九原¶
　　𥙊陳北山¶
嗚呼維公世之&KR0646;人有徳有才有武有文閩洛¶
之緒弗絶如綫巍巍紫陽是續是演静㴠一本¶
動貫萬㣲隠𩔰相因體用弗離公游其門見謂¶
巨擘遡流窮源研㦲探頤藴而蓄之旣粹以精¶
發而舒之亦大以宋非如世儒沉溺訓詁非如¶
詞人聮緝毫縷平居穆然色下言徐遇事剨然¶
氣陵萬夫破賊東堆震霆電激䄂手北山窈&KR0002;¶
深嘿&KR0014;開能闔可縮可伸嗚呼維公舉世孰倫¶
<pb:KR4d0306_SBCK_051-15b>¶
經濟之謨戡定之畧愊塞通施遁藏自樂思豪¶
力雄坌涌厥辭駕風犇雲而與並馳尊爼舂容¶
淋漓筆墨踞視冰澌爲我僕&KR0229;先天之秘人所¶
莫闚公獨玩心皇羲是師間者書来辱以告我¶
誰歟共談繄子其可千里相望數遺以詩學失¶
傳訛形于嘆咨觀公之志勇於任道將扶㣲言¶
俾後有考我云斯文&KR0009;實在公紫陽之志盍成¶
厥終云胡弗淑&KR0853;忽長逝朔風怒&KR0006;助我悲涕¶
幸而有子公爲不忘靈&KR0006;来思舉我一觴¶
　　𥙊趙提舉¶
<pb:KR4d0306_SBCK_051-16a>¶
嗚呼維我　聖朝天枝蕃衍號為磐石之宗三¶
百年間英林軰出然徳著于家者未有如篤行¶
之行功施于國者未有如忠定之忠盖父子相¶
承世濟厥羙事親盡孝則庶㡬乎曽子事君盡¶
道則無慙乎周公惟其純誠大節昭格於上帝¶
故賜以峻明哲艾之嗣軼髙陽之八龍公之禀¶
於天者旣挺然其特異而自少暨長沈㴠漸漬¶
不離典訓之中凢師門之指授與家塾之磨礲¶
義利取舎之端必致嚴於决擇古今成敗之変¶
亦洞䆒其初終故材之成者日楙而識之邃者¶
<pb:KR4d0306_SBCK_051-16b>¶
■充節麾累持宗盟載泣介㓗自將則氷壺秋¶
月之瑩剛果立斷則大阿龍泉之&KR0289;踣繫姦彊¶
廪乎其霜肅惠鮮惸獨熈然其春融雖憤世疾¶
邪常&KR0002;過於激烈而尊賢友善則未始不極其¶
温㳟凢聲猷之可紀皆學問之餘功環輙雖頻¶
不自悼其欝握蘭雖寵不自賀其逄惟及物之¶
是期曽靡計乎痺崇早掛冠於神虎獨抗志於¶
𡨕鴻有冕山&KR0006;峨峩有罄湖&KR0006;溶溶將卒&KR0010;以¶
優游胡遽罹於鞠㐫嗚呼哀㢤我昔與公㯲期¶
寔同辱婣盟之我締永世好於無窮聞拂衣而¶
<pb:KR4d0306_SBCK_051-17a>¶
遄返思命駕以相&KR0025;未巾車於北道巳洒涕於¶
西風今公之葬莫&KR0014;躬絮酒之奠徒目斷乎層¶
空想英靈之不泯冀肸蠁之潜通¶
　　𥙊左翼軍呉將¶
嗚呼汝之年埀老矣討賊之&KR0229;主將不欲汝而¶
汝請行忠也同列具旺以一舟而當賊五舟他¶
人不援而汝獨援之義也旺𫉬全而汝死豈不¶
哀㢤然人誰不死汝之死以忠義可謂得其所¶
矣渠魁不日就擒當令刳肝以𥙊汝官汝之子¶
䘏汝之家而廟于海瀕以祀汝忠死之士皆&KR0025;¶
<pb:KR4d0306_SBCK_051-17b>¶
享焉汝雖云亡必&KR0014;爲厲以擊賊也¶
<pb:KR4d0306_SBCK_051-18a>¶
<pb:KR4d0306_SBCK_051-19a>¶
