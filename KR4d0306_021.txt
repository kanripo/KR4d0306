# -*- mode: mandoku-view; -*-
#+TITLE: 西山先生眞文忠公文集
#+DATE: 2015-09-11 14:15:58.156242
#+PROPERTY: ID KR4d0306
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 21
#+PROPERTY: FILE SB04n0512-021西山先生眞文忠公文集-卷第二十一.
<pb:KR4d0306_SBCK_021-1a>¶
西山先生真文忠公文集卷第二十一¶
　翰林詞草¶
　　答詔¶
　　　賜光禄大夫右丞相兼樞宻使兼太子¶
　　　少師史彌逺乞解政機俾還田里不允¶
　　　詔¶
敕具悉朕惟古之大臣有身佩安危而不容以¶
家國異視者曰世臣曰社稷臣若商之伊陟巫¶
賢周之吕伋召虎世臣也漢之平勃唐之狄仁¶
傑社稷臣也有一于斯去&KR0556;之間俱不可苟而¶
<pb:KR4d0306_SBCK_021-1b>¶
况兼之者乎卿繼世以秉鈞衡捐身而安宗廟¶
勲烈茂盛簡于朕心可縁似續之私遽起燕閑¶
之念惟今百度&KR2330;弛頼卿而浸脩四方搶攘頼¶
卿而略定倘半塗而遂畫俾一簀之終虧旣非¶
朕圗任責成之本心亦豈卿忘家狥國之𥘉志¶
勉思此義勿復有云所請宜不允¶
　　賜光禄大夫右丞相兼樞宻使兼太子少¶
　　師史彌逺辭免男寛之致仕轉官除職等¶
　　指揮不允詔¶
勑具悉夫元首股肱古人謂之一體戚休所在¶
<pb:KR4d0306_SBCK_021-2a>¶
上下同之卿旣惟吾社稷之憂朕豈忘爾家庭¶
之䘏日聞冡嗣遽夭天年當食喟然㡬失匕箸¶
念非假哀榮之典不足慰慈愛之心眡秩星郎¶
進班奎閣寵從加於身後恩蘼逮扵生前朕猶¶
慊然卿復奚遜所辭宜不允¶
　　賜太中大夫權户部尚書詳定敕令官沈¶
　　作賔乞宫觀不允詔¶
敕具悉朕聞士君子以適用為材而不以空言¶
為貴以濟時為急而不以䡖去為髙如卿賁析¶
守符箸循良豈弟之績薦司邦計知歛散取予¶
<pb:KR4d0306_SBCK_021-2b>¶
之權恢牛刃而有餘試蟻封而無窘亦足以觀¶
適用之材矣文昌八座地望兼崇軄在近臣當¶
思許國顧方厭承明之直羡真館之安是豈急¶
於濟時之誼虖先正名臣繇賞延而植動業者¶
多矣而卿以此自慊非所聞也勉圖而功答我¶
殊遇所請宜不允¶
　　賜光禄大夫右丞相兼樞宻使兼太子少¶
　　師史彌逺再上奏劄子乞歸田里不允不¶
　　得再有陳請詔¶
敕具悉朕聞公與私不兩立恩與義不並行體¶
<pb:KR4d0306_SBCK_021-3a>¶
國如家則顧家之念可忘視民如子則愛子之¶
情可奪惟卿大節朕所深知方其力陳社稷之¶
謀固巳盡捐宗族之計豈容今日或異𥘉心况¶
聞幹蠱之有人自可殫誠而共政遽求閒退朕¶
何望焉所請宜不允不得再有陳請¶
　　賜顯謨閣直學士通奉大夫提舉隆興府¶
　　玉隆萬壽官謝源明乞守本官職致仕不¶
　　允詔¶
敕具悉朕惟國家眷奨舊臣有年至而不得謝¶
者豈獨以爵齒為可貴㢤盖其周旋當世之故¶
<pb:KR4d0306_SBCK_021-3b>¶
練習朝廷之儀一旦欲有問焉則安車束帛猶¶
足以徕之此朕於近臣之告老未嘗輙可其奏¶
者盖以是也卿膚敏之材通明之畧出藩入從¶
蔚有壮猶年齡雖髙精力尚富雍容祠館足以¶
自娯豈必挂冠然後為樂勉承眷倚母重有言¶
所請宜不允¶
　　賜太中大夫顯謨閣待制新知泉州陳峴¶
　　辭免除兵部侍郎兼直學士院恩命不允¶
　　詔¶
敕具悉朕登進老成以重朝廷之體尊奨㢘靖¶
<pb:KR4d0306_SBCK_021-4a>¶
以厚薦紳之風卿疆識愽聞淹貫千載英詞麗¶
藻焜燿一時退然靡衒於智䏻卓爾獨安於義¶
命當權門之翕赫甘文館之委蛇衆翼怒飛儀¶
鳳之翔何逺萬流奔注砥柱之立不移雖暫陪¶
獻納之班旋復困排根而去粤余更化命爾殿¶
藩遏冦虐扵江湖之衝鬯仁聲扵嶺嶠之表厥¶
有嘉續簡于朕知與其荐佩虎符以責拊摩之¶
效孰若延登鼇禁以究潤色之長擢貳五兵加¶
榮二命庶日頼謀猷之助且漸還典誥之隆亟¶
其来思副此虚佇所辭宜不允¶
<pb:KR4d0306_SBCK_021-4b>¶
　　賜正奉大夫黄由辭免除寳謨閣學士提¶
　　舉隆興府玉隆萬壽宫恩命不允詔¶
勑具悉朕篤舊以恩毎務存伐木之義退人以¶
禮不忍蹈墜淵之譏庶全忠厚之風益廣和平¶
之福卿蚤縁迪簡服在禁嚴資善從㳺嘗與横¶
經之列甘泉入侍婁躋聽履之班屬此退休可¶
無優數卑眞祠於南浦還䆳職扵西清朕於待¶
秦府之僚厥維加厚卿其存魏闕之念母替效¶
忠往體至懐亟祗茂渥所辭宜不允¶
　　賜寳謨閣直學士朝議大夫知建康府兼¶
<pb:KR4d0306_SBCK_021-5a>¶
　　江淮制置使黄度乞檢會前奏許令致仕¶
　　不允詔¶
敕具悉朕觀宣王之雅曰鴻鴈于飛肅肅其羽¶
當時之民流散失職若是其甚也又曰之子于¶
征劬勞于野當時之侯伯卿士勤求民隱若是¶
其至也用䏻使百堵作而民安宅焉其功豈一¶
日之積㢤間者邊事驟興江淮之間繹騷者數¶
載殆亡異鴻鴈之詩也而卿以儒學之宗任師¶
帥之責推劬勞之心以行安輯之政我民告饑¶
卿實哺之我民告病卿實蘇之嚴追胥之令而¶
<pb:KR4d0306_SBCK_021-5b>¶
盗賊銷汰冗食之兵而財用足元元用安舊觀¶
寖復卿之力也民之說卿盖若鄭人之歌子産¶
而朕輕聽其去可虖矧聞致事之間不廢講論¶
之樂從容臥治足以自安何必退休以孤衆望¶
所請宜不允¶
　　賜端明殿學士通奉大夫簽書樞宻院事¶
　　兼太子賔客宇文紹節乞退休不允詔¶
敕具悉朕聞有國之執盖以得人爲疆郤夾谷¶
之俘則裔夷不敢謀夏抗澠池之辨則疆秦亡¶
復加兵况朝廷輔弼之崇實中外觀贍所繫非¶
<pb:KR4d0306_SBCK_021-6a>¶
平時素有折衝之畧則&KR1069;事寧無失匕之驚卿¶
學問高明智謀閎達蔚以儒者兼備武文之材¶
自為從臣巳稱将相之器延登三祀勵翼一心¶
烽沈疆場之間梫卷江湖之上政湏碩望以重¶
籌帷庶㡬銷事變於未形抑亦顯世臣之有後¶
遽茲求退匪朕欲聞所請宜不允¶
　　賜煥章閣直學士朝散郎知平江府趙希¶
　　懌辭免除顯謨閣直學士差知太平州恩¶
　　命不允詔¶
敕具悉日者聽朝于垂拱二三大臣以姑孰缺¶
<pb:KR4d0306_SBCK_021-6b>¶
守聞朕睠焉西顧曰此東晋以来名鎮也俗淳¶
事簡有承平之遺風焉非平易近民如魯伯禽¶
清静不擾如齊相國莫宜居之惟卿持身之徳¶
簡而㢘愛人之心惠而篤遴柬良牧孰如卿宜¶
此丙寅之詔所以有易地進律之寵也况卿前¶
在鍾陵當警備之日比守吳門適旱涝之餘勞¶
来撫摩功績懋矣閔劳而處以佚非朕待遇近¶
臣之至意乎式遄其驅慰彼黎庶所辭宜不允¶
　　賜端明殿學士通奉大夫簽書樞宻院事¶
　　兼太子賔客宇文紹節再乞禄之閑散示¶
<pb:KR4d0306_SBCK_021-7a>¶
　　以保全不允不得再有陳請詔¶
敕具悉朕緬懐先正嘗位機庭當王室多艱之¶
時為人臣徇義之倡齧&KR0999;海上莫囬蘇武之心¶
掘坎庭中卒奮真卿之節至今烈士猶仰英風¶
盖将為萬世立臣子之防夫豈計一門享忠誼¶
之報卿家傳正學躬負偉材護戎昭則底綏靖¶
之勲踐政涂則多弼亮之益克有令聞肖于前¶
人所當體予眷倚之誠懋乃經綸之業使中外¶
寧壹民俗阜康豈惟朕心有望於卿抑赤爾祖¶
所期扵後苦乃道方行而遽畫功未竟而言歸¶
<pb:KR4d0306_SBCK_021-7b>¶
俾予獲棄賢之譏而卿亦負克家之責扵義兩¶
失将奚取焉勉聽朕言往究爾韞所請宜不允¶
不得再有陳請¶
　　賜端明殿學士太中大夫衛涇再辞免除¶
　　資政殿學士知潭州恩命不允詔¶
敕具悉朕以孟春元日御紫宸朝三事大夫濟¶
濟在列緬惟更化之日厥有輔政之臣勤劳百¶
為功績用懋久安閒館未愜予心是用加袐殿¶
隆名俾塡方岳夫當三陽彚進之𥘉而褒徳録¶
賢以順天今古之道也卿當深體此意式遄其¶
<pb:KR4d0306_SBCK_021-8a>¶
驅布宣詔條推廣徳澤惠綏田里勸課農桑使¶
湖湘一道熈然扵春風和氣中此朕所圖扵舊¶
弼者再命而僂非所欲聞所辭宜不允¶
　　賜朝議大夫權工部尚書兼修國史兼實¶
　　録院同修撰兼太子詹事戴溪乞許納禄¶
　　或卑祠禄不允詔¶
勑具悉昔唐白居易以直道不容于時故年甫¶
六十九辭宮傳之秩而歸休焉清名髙行後世¶
所慕望而不可及也雖然居易則誠賢矣苟時¶
君䏻挽而晋之用其言以顯其身使居易無勇¶
<pb:KR4d0306_SBCK_021-8b>¶
退之名而唐室獲任賢之福豈不尤可尚邪今¶
卿以白傳之年而數上澗槃之請豈非聞其風¶
而興起者乎夫年未至而告歸在卿固為髙致¶
知賢帀不盡用天下其謂朕何勉從吾㳺母使¶
識者窺朝廷也所請宜不允¶
　　賜朝議大夫試尚書吏部侍郎兼中書舎¶
　　人兼太子右庶子兼同修國史實録院同¶
　　修撰曽從龍辭免兼給事中兼直學士院¶
　　日下供軄恩命不允詔¶
敕具悉東西分臺均於禆國論内外有制皆以¶
<pb:KR4d0306_SBCK_021-9a>¶
代王言然而六曹之押豈如瑣闥之嚴五字之¶
除未若禁林之重卿學窮百氏名冠諸儒議論¶
正而弗阿文章簡而有灋以還詔之直必䏻為¶
予謹命令之源以演誥之一必䏻為予顓典冊¶
之寄在昔　乾道有臣克家實繇早奏之司兼¶
傋摛文之對其抒素藴以継前修盖将為邦國¶
之華何正盛郷閭之觀亟祗茂渥寧事多辭所¶
辭宜不允¶
　　賜正奉大夫參知政事兼太子賔客樓鑰¶
　　乞歸田里不允詔¶
<pb:KR4d0306_SBCK_021-9b>¶
勑具悉卿以耆艾之齡貳釣衡之寄陟降九陛¶
不若山林之安憂勤百為寜如閒燕之樂此蘄¶
去之章圻以婁陳而未巳也然而天生髦俊本¶
以為人材者常躬天下之勞智者常任天下之¶
患雖願為庸人而莫得其可徇私志以圖安㢤¶
矧惟賢哲之逢辰率多既老而後逹若必引年¶
而謝事守禮以乞身則渭濵黄髮之叟不得以¶
究鷹揚之功而髙蹈商山者不當起為羽翼之¶
助矣朕意未可卿其思焉所請宜不允¶
　　賜奉國軍承宣使知閣門事兼賔省四方¶
<pb:KR4d0306_SBCK_021-10a>¶
　　館事兼提點御前忠位軍頭引見司揚谷¶
　　乞卑祠禄不允詔¶
敕具悉卿柔惠且直蹈申伯之風退遜不驕秉¶
竇君之節藹然譽處簡在朕心方資肺腑之良¶
重吾賔閤之寄而上書求退為之憮然昔詩人¶
以王事靡盬興不皇将父之歎今卿雍容朝謁¶
無從事獨賢之勞而安車數過有擊鲜娯侍之¶
樂維忠與孝何廢兩全勉服厥官毋重請也所¶
請宜不允¶
　　賜中大夫試禮部尚書兼侍讀兼修玉牒¶
<pb:KR4d0306_SBCK_021-10b>¶
　　官章頴乞引年致仕歸休田里不允詔¶
勑具悉朝廷所尊實兼爵徳典刑雖重未若老¶
成卿造道深醇養氣剛大在紹熈末以讜言位¶
諫列迨慶元𥘉以直道忤柄臣棲遲十年連蹇¶
三絀多壬宗其髙行當世謂之正人自歸賤於¶
禁塗仍首陪於絰席漢庭皆憚汲黯凛骨鯁之¶
未衰啇宗舊學甘盤喜儀刑之復見親賢方篤¶
避位何名尚殚入告之猷毋徇退休之志所請¶
宜不允¶
　　賜中大夫章頴辭免除寳謨閣學士恩命¶
<pb:KR4d0306_SBCK_021-11a>¶
　　不允詔¶
敕具悉昔我　烈考愽求當世之彦以從朕于¶
潜藩二十餘年之間老成凋零存者無㡬睠念¶
疇昔惄焉興懐環詹在廷獨卿㝡舊顧可輕聽¶
其去㢤而引年之章婁郤復上夫尊耆艾重朝¶
廷朕之本志也厲㢘隅知止足卿之至情也朕¶
旣不獲留卿扵近班亦豈不䏻賁卿以異數延¶
閣之命人誰間言往服新荣以燕里社所辭宜¶
不允¶
　　賜光禄大夫右丞相兼樞宻使兼太子少¶
<pb:KR4d0306_SBCK_021-11b>¶
　　師史彌逺辭免以　皇太子講授春秋終¶
　　篇特與轉一官恩命不允詔¶
勑具悉朕惟太子天下之本非務學無以充徳¶
性之尊春秋王道之衡非親師無以究聖言之¶
秘卿識超物表行冠儒先乆陪鶴禁之游備闡¶
麟經之藴使二百年褒貶之要指悉融㑹扵胸¶
中而十數家傳注之遺文不拘牽於𥿄上卿之¶
力也朕甚嘉之夫弼元良以基萬世之安厥功¶
為大循典常以䟽一秩之寵於賞猶輕毋庸固¶
辭往即祗命所辭宜不允¶
<pb:KR4d0306_SBCK_021-12a>¶
　　賜太中大夫知樞宻院亊雷孝友正奉大¶
　　夫參知政事樓鑰太中大夫同知樞宻院¶
　　事章良䏻端明殿學士通奉大夫簽書樞¶
　　宻院事宇文紹莭兼太子賔客辭免　皇¶
　　太子講授春秋終篇各特與轉行一官不¶
　　允詔¶
敕具悉昔晉侯以羊舌肸習於春秋使傳太子¶
彪楚荘王問教太子之道於申叔時亦必春秋¶
為首方是時麟經未作二臣所學盖乗檮杌之¶
類耳孰若取聖人之㣲言擇天下之端士以訓¶
<pb:KR4d0306_SBCK_021-12b>¶
導元子如今日之懿㢤卿等蔚以鴻儒參陪國¶
論事機之暇從吾兒游䆒終始於遺經迪髙明¶
於徳性其為益大矣進官一等茲謂故常陳義¶
固辭殊非所望所辭宜不允¶
　　賜朝議大夫試尚書吏部侍郎兼太子右¶
　　庶子兼同修國史實録院同修撰兼給事¶
　　中兼直學士院曽從龍辭免　皇太子講¶
　　授春秋終篇特與轉行一官恩命不允詔¶
敕具悉朕惟三代饗國之長原於太子六經致¶
治之灋傋在春秋愽求孝悌道術之英推明是¶
<pb:KR4d0306_SBCK_021-13a>¶
非褒貶之㫖而卿越繇時望乆與賔僚毎敷繹¶
於聖言以養成於儲徳俾玉𥙿淵沖之愈粹猶¶
膏潤氷釋而不知載嘉爾勞命晋之秩顧循墻¶
而有請欲反汗其謂何往服褒崇之恩益禪輔¶
導之力所辭宜不允¶
　　賜顯謨閣直學士朝散郎知太平軍州事¶
　　兼管内勸農营田使趙希懌乞卑祠禄不¶
　　允詔¶
敕具悉朕惟用苛嬈以勝姦不若清静而民自¶
化求武徤以濟事不若循良而物自安故擇蕃¶
<pb:KR4d0306_SBCK_021-13b>¶
宣之臣必先慈惠之長雖泯然風采歲月未見¶
其功而培我本根國家實蒙其利卿秉心龢㭲¶
為時徳人布政寛平如古賢牧比上全吳之印¶
亟卑當塗之麾申伯相攸莫如南土之樂汲黯¶
卧治足底淮陽之清遽兹求閒非朕所望所請¶
冝不允¶
　　賜中大夫試尚書吏部侍郎兼中書舎人¶
　　兼同修國史兼實録院同修撰兼侍讀俞¶
　　烈辭免經筵進講周易終篇侍讀官特與¶
　　轉行一官恩命不允詔¶
<pb:KR4d0306_SBCK_021-14a>¶
敕具悉朕若稽　先朝最重易學對昭素於便¶
殿緬懷　藝柤之風命李覺於成均載仰　太¶
宗之懿顧如沖眇敢廢講論韋編㡬至於絶三¶
卦畫冀明於重六卿為時鴻碩宻侍燕閒毎當¶
從容訪問之餘盡發潔静精㣲之藴俾予上窺¶
天地之奥遠究聖賢之心體純乾之運而知剛¶
徤之徳當修研交㤗之㫖而使上下之情無壅¶
旣懋格君之益可忘增秩之褒亟拜渙恩母庸¶
巽避所辭宜不允¶
　　賜通議大夫知樞宻院事無參知政事雷¶
<pb:KR4d0306_SBCK_021-14b>¶
　　孝友宣奉大夫參知政事樓鑰通議大夫¶
　　同知樞宻院事章良䏻端明殿學士正議¶
　　大夫簽書樞宻院事宇文紹節兼太子賔¶
　　客辭免　皇太子讀三朝寳訓終篇並¶
　　特與轉行一官不允詔¶
敕孝友等具悉朕觀三代盛時惟先王彛訓是¶
式如奉拱璧如寳大龜兢兢焉罔敢失墜是以¶
皇祖之訓著于夏書文王之謨述干周命故䏻¶
保世滋大以敷遺後人休惟我三朝格言大¶
法具在一書猶古二典朕固嘗讀之于經帷復¶
<pb:KR4d0306_SBCK_021-15a>¶
命群儒以授儲禁俾吾元子知創業守文之艱¶
明脩身治國之要懋敬厥徳以對于前人其為¶
益大矣終篇論賞徧于官僚豈吾大臣廼獨弗¶
及朕命不易往惟欽㢤所辭宜不允¶
　　賜太中大夫權吏部尚書兼太子詹事汪¶
　　逵中大失權工部尚書兼太子詹事戴溪¶
　　中大夫試尚書吏部侍郎兼太子右庶子¶
　　曽從龍辭免以　皇太子讀三朝寳訓終¶
　　篇推賞各與轉一官恩命不允詔¶
敕具悉朕觀隆古盛時之治動惟先王成憲之¶
<pb:KR4d0306_SBCK_021-15b>¶
師五子之歌具陳皇祖之訓君牙之命亦述文¶
王之謨此三代所繇以乆長予一人敢忘於傚¶
法矧　烈祖　神宗之相授有格言大典之具¶
乗旣常率是以御邦兹復用之而教子卿等越¶
由時望乆翊儲闈當横㠸之從容毎殫誠於啓¶
沃俾元良養徳之日茂知　列聖詒謀之易遵¶
有嘉輔導之功可緩褒崇之渥往其祗命母或¶
固辭所辭宜不允¶
　　賜寳謨閣直斈士朝議大夫知建康軍府¶
　　事黄度辭免除權禮部尚書兼侍讀㤙命¶
<pb:KR4d0306_SBCK_021-16a>¶
　　不允詔¶
敕具悉朕聞之傳曰禮之為國與天地並書曰¶
事不師古以克永世匪說攸聞大㢤禮乎不可¶
以一朝廢也大㢤學乎不可以斯湏巳也粤惟¶
眇躬燭理尚淺方将洽神人而和上下考成敗¶
以鑑古今以卿深窮周公致平之書獨抱孟子¶
敬王之志乆去邇列渇聞嘉猷故命居夷䕫之¶
官俾日陳堯舜之道屬任之意豈輕也㢤夫老¶
成進則國體自尊正人用則治表可見朕方虚¶
竚以竢造朝陳義固辭良非所望所辭宜不允¶
<pb:KR4d0306_SBCK_021-16b>¶
　　賜中大夫試吏部侍郎兼太子右庻子兼¶
　　同修國史實録院同修撰兼給事中兼直¶
　　學士院曾從龍辭免權刑部尚書兼軄依¶
　　舊日下供軄恩命不允詔¶
敕具悉朕觀古人之倫刑也不曰惟克天徳自¶
作元命則曰凢制王刑必即天論盖用刑之權¶
本出乎天人主與有司特奉行之耳今吾士大¶
夫以刑為職者非一而大司㓂實緫獄之成以¶
告于朝是盖佐朕行天討者也任非其人命曰¶
䙝天朕敢乎㢤卿氣嚴行方守以忠恕必䏻為¶
<pb:KR4d0306_SBCK_021-17a>¶
國謹惜民命兹庸俾爾進長于秋官卿其扺服¶
逍司推不忍之心行無私之法庶幾對越上帝¶
以迓無疆之休顧不偉㢤退託弗䏻殊非所望¶
所辭宜不允¶
　　賜太中大夫權吏部尚書兼太子詹事兼¶
　　同修國史兼實録院同修撰汪逵辭免除¶
　　吏部尚書兼職依舊恩命不允詔¶
敕其悉朕因讀易有感乎復之彖曰利有攸往¶
剛長也夫陽升則隂伏君子盛則小人消興替¶
之源靡不繇此茲用並登群賢穆布邇列盖一¶
<pb:KR4d0306_SBCK_021-17b>¶
日而進擢者數人焉所以廣衆正之塗重　本¶
朝之體也卿以儒宗陪禁從讜言直道寔似其¶
先肆命正天官之除首常伯之位論思啓沃寘¶
朕無過之地自今益有望扵卿選舉清平直餘¶
事耳尚体斯意何以辭為所辭宜不允¶
　　賜通議大夫試刑部尚書兼詳定敕令李¶
　　大性辭免除兵部尚書兼職依舊恩命不¶
　　允詔¶
敕具悉朕以兼覆為度不忍毒民於兵載㝷邦¶
盟以息邊警然修文徳以徠不服雖本至仁而¶
<pb:KR4d0306_SBCK_021-18a>¶
除戎噐以戒不虞抑存逺慮肆求耆哲俾長夏¶
官示整戎經武之未忘亦折衝銷萌之有頼卿¶
夙推畯望獨負壮猷名聞朔陲蠻貊亦可行矣¶
惠洽南夏江漢至今頼之比趣来歸忻聆入告¶
雖曰明刑而弼教未如掌伐以正邦庶資老謀¶
以肅軍政成命弗易多辭奚為所辭宜不允¶
　　賜中大夫新除工部尚書兼同修國史兼¶
　　實録院同修撰兼太子詹事戴溪辭免陞¶
　　兼修國史兼實録院修撰恩命不允詔¶
敕具悉朕聞之記曰屬辭比事而不亂則深於¶
<pb:KR4d0306_SBCK_021-18b>¶
春秋者也居𫐠史之官而不明聖人筆削之指¶
其䏻勝任者㡬希卿為時儒先篤志經學盖於¶
尊王黜伯之誼賞善罰惡之權混融貫通如指¶
諸掌發凢起例固所優為今　三朝之典未免¶
闕遺甲寅之記尚多牴牾正頼鴻筆勒成信書¶
矧卿與逵俱　慶元史官之舊並命修纂人皆¶
謂宜往殫副墨之厪以究汘青之緒所辭宜不¶
允¶
　　賜吏部尚書兼太子詹事汪逵工部尚書¶
　　兼太子詹事戴溪權刑部尚書兼太子右¶
<pb:KR4d0306_SBCK_021-19a>¶
　　庶子曽從龍辭免　皇太子講授周易終¶
　　篇推恩特與轉行一官不允詔¶
敕具悉昔漢明帝之爲太子授經於名儒劉昆¶
然昆之易學本于亰氏以區區占驗之術欲以¶
成温文之懿豈不由郤行而求前乎今朕愽選¶
俊髦輔導吾子惟卿師友淵源粹然出正用䏻¶
發三聖精㣲之藴禆元良聚辨之功俾蓄徳日¶
新震噐増重以此受賞豈爲無名抗章力辭非¶
朕志也所辭宜不允¶
　　賜太中大夫新除吏部尚書兼太子詹事¶
<pb:KR4d0306_SBCK_021-19b>¶
　　汪逵兼同修國史兼實録院同修撰辭免¶
　　陞兼修國史兼實録修撰不允詔¶
敕具悉朕惟古之太史必世其官下至兩漢司¶
馬氏班氏父子猶以雄文麗藻擅制作之盛後¶
之論史者首稽焉惟乃先正以名世鉅儒受知¶
我　烈祖實繇銓衡之長顓筆削之權距今餘¶
四十年朕復命卿嗣掌厥事豈欲以一職為卿¶
榮哉顧今　三朝之典未免闕遺甲寅之記尚¶
多牴牾往率厥屬勒成信書使班馬氏不得專¶
美於前此卿所當自期者抗章避寵豈朕欲聞¶
<pb:KR4d0306_SBCK_021-20a>¶
所辭宜不允¶
　　賜朝奉大夫試中書舎人兼㩲禮部侍郎¶
　　兼修玉牒官兼侍讀范之柔辭免除禮部¶
　　侍郎兼中書舎人恩命不允詔¶
敕具悉朕惟　慶暦　元祐之盛若文正忠宣¶
之賢雖善人吾不見之歎九原之莫作然故家¶
猶有存者盖百世而復興卿蚤傳韋氏之經克¶
寳鄭公之笏其踐諌省以讜論沃朕心其登綸¶
闈以英辭華國體矧邦典攝丞之旣乆於禮文¶
參訂以尤多載嘉爾勤就正厥秩朕方慨慕¶
<pb:KR4d0306_SBCK_021-20b>¶
先朝之烈卿其勉追廼祖之風用副隆知奚煩¶
多遜所辭宜不允¶
　　賜通奉大大守吏部尚書兼太子詹事兼¶
　　修國史兼實録院修撰汪逵乞休致不允¶
　　詔¶
敕具悉朕延登正人穆布邇列頼朝夕論思之¶
益建國家乆長之基卿學為一代之宗位處六¶
官之長觀瞻共屬倚注尤深圻當以邁往之氣¶
而出憂時之言以康濟之材而抒及物之韞使¶
朕獲老成之用而世知儒者之功豈惟多士有¶
<pb:KR4d0306_SBCK_021-21a>¶
望於卿抑亦先正所期於後若乃道方行而遽¶
畫年甫至而求歸旣非眇沖擢任之本心亦豈¶
平昔自期之壮志尚安厥位勿復有陳所請宜¶
不允¶
　　賜通議大夫同知樞宻院事兼太子賔客¶
　　章良䏻乞在外宮觀不允詔¶
敕具悉朕不見卿數月矣以朕懐卿欲見之心¶
知卿未忘於朕也屬聞有瘳則為之喜入對便¶
朝體力如故則又加喜焉顧方日親嘉謀以輔¶
不逮而需章遽上若不容一日留何哉夫恩義¶
<pb:KR4d0306_SBCK_021-21b>¶
相湏誠如来奏傳曰為人臣者無以有巳此義¶
之大者也若乃圖一身之便安而忘眷倚之至¶
重又焉得為義乎以卿之明當知所擇悉心思¶
報母或他云所請宜不允¶
　　賜少保師揆辭免除少傅依前皇伯奉國¶
　　軍節度使充萬夀觀使嗣秀王加食邑食¶
　　實封恩命不允詔¶
敕具悉朕更新治化于茲㕘年農疇屡登邉鄙¶
不聳豈予一人所䏻致㢤盖天地　祖宗之靈¶
寔嘉相之也是用迎日之至躬展美報以對越¶
<pb:KR4d0306_SBCK_021-22a>¶
于神休而禮行之夕瑞應郷答雲物卷梫月星¶
舒華亦豈予一人所䏻致㢤群工庶正與我一¶
二族老寔顯相之也巳事而竣旣施澤於中外¶
矣明徳茂親有如伯父其可無以表異之乎孤¶
傅之崇以待耆哲朕命弗易母煩控詞所辭宜¶
不允¶
　　賜光禄大夫樓鑰辭免除資政殿學士知¶
　　太平州恩命不允詔¶
敕具悉朕當　開禧改絃之日首思　慶元曵¶
履之臣聘角里於啇山在廷咸竦舎申公於魯¶
<pb:KR4d0306_SBCK_021-22b>¶
邸視古有光擢在邇聮進參大政謀猷足以經¶
萬務徳望足以師百僚予維倚毗士有矜式屬¶
嬰㣲疢遽騖歸心披告老之章殆㡬八九諭貪¶
賢之指亦旣再三確爾莫回為之太息念累歲¶
與廟堂之畫厥有成勞顧一朝上印綬而歸可¶
無異數通班秘殿偃息便藩朕猶有慊于中卿¶
尚何辭之力亟祗茂渥庸副至懐所辭宜不允¶
　　賜光禄大夫新除資政殿學士樓鑰辤免¶
　　除資政殿大學士在亰宫觀任便居住恩¶
　命不允詔¶
<pb:KR4d0306_SBCK_021-23a>¶
敕具悉朕惟昔者耆舊之臣盖或𧺫於燕閴之¶
後逺稽漢室若園公綺里李之肯采近憶　阜¶
陵若張燾辛次&KR0574;之復用考其在列曽不幾時¶
未有更東西兩地之崇歴先後六年之乆凡更¶
化以来之規畫頼同心相與以扶持迄成庶邦¶
嘉靖之休居多元老弼諧之助悵挽晋之莫遂¶
顧䟽寵以宜優冠祕職於殿廬領眞祠於轂下¶
身安晚節未容居易之退休國有大疑尚冀仲¶
舒之就問往欽時命母有遐心所辞宜不允¶
　　賜起復正議大夫右丞相兼樞宻使兼太¶
<pb:KR4d0306_SBCK_021-23b>¶
　　子少師史彌逺辞免特授正奉大夫加食¶
　　邑食實封恩命不允詔¶
敕具悉國朝之制凢大典禮大慶賚丞相率居¶
其先焉所以重朝廷尊㢘陛今朕㳙日陳儀冊¶
拜元子恩典之行宜自卿始而逡廵固避至干¶
再三越旣崇舊弼奨族老而後及郷所以屈彛¶
章伸雅素者不為不至矣尚欲力辭非予所敢¶
知也所辭宜不允¶
　　賜起復正議大夫右丞相兼樞宻使兼太¶
　　子少師史彌逺再上奏劄子辭免以　皇¶
<pb:KR4d0306_SBCK_021-24a>¶
　　太子冊寳推恩特授正奉大夫加食邑食¶
　　實封恩命不允更不得再有陳請詔¶
敕具悉朕以卿輔翼元儲功徳茂盛考循故實¶
命晋文陛而控避之章旣郤復上前所諭答固¶
巳諄諄胡為確然不易所守夫崇徳報功國之¶
典也辭榮避寵卿之心也卿欲行志朕欲行禮¶
志與禮孰重卿其忍焉所辭宜不允¶
　　賜通議大夫試工部尚書兼修國史兼實¶
　　録院修撰兼太子詹事戴溪乞許納禄休¶
　　致不允詔¶
<pb:KR4d0306_SBCK_021-24b>¶
敕具悉昔漢䟽廣為東宫傅自以宦成名立浩¶
然勇退論者髙之夫知止之風在廣誠可嘉矣¶
然知其賢而許之去豈非宣帝與太子之責㢤¶
仐卿經學深明徳行醇茂朕旣倍之自近而吾¶
允子尊師重道尤不可一日無卿祖張都門揮¶
金田里悃誠雖切誼未可從所請宜不允¶
西山先生眞文忠公文集卷第二十一¶
